 1 प्रत्येकाने वरिष्ठ अधिकान्याच्या अधीन असावे, कारण देवाने नेमल्यावाचून अधिकार स्थापित होत नाही व जे आहोत ते देवाने नेमलेले आहेत.
 2 परिणामी, जो अधिकाऱ्याला विरोध करतो, तो स्वत:
ला जे देवाने आज्ञापिले आहे त्याला विरोध करतो व जे देवाच्या आज्ञेस विरोध करतात ते स्वत:
वर न्याय ओढवून घेतील.
 3 अधिकारी चांगल्या कृत्यांसाठी नाही तर वाईट कृत्यांसाठी धाक असतात.
 तुला अधिकाऱ्याची भीति वाटू नये काय? चांगले ते कर म्हणजे तुझी प्रद्दांसा होईल.
 4 होय, तो तुझे चांगले करणारा देवाचा सेवक आहे, परंतु वाईट करशील तर त्याची भीति बाळग, कारण तो तलवार व्यर्थ बाळगीत नाही.
 त्याचे वाईट करणाऱ्याचा सूड घेणारा तो देवाचा सेवक आहे.
 5 यासाठी देवाचा राग जो केवळ शिक्षेद्वारे प्रगट होतो त्याच्यामुळे नव्हे, तर तुझ्या सद्सदविवेकबुध्दीने अधीन राहणे आवश्यक आहे.
 6 आणि त्यामुळेच तुम्ही कर देता.
 कारण ते देवाचे अधिकारी आहेत.
 व हेच काम ते करतात.
 7 तू ज्यांचा ऋणी आहेस त्यांचे देणे देऊन टाक.
 ज्यांना कर द्यावयाचा त्यांना कर दे.
 ज्यांना जकात द्यावयाची त्यांना जकात दे.
 ज्यांचा धाक धरायचा त्यांचा धाक धर.
 ज्याला मान द्यायचा त्याला मान दे.
 8 एकमेकांवर प्रीति करण्याशिवाय कोणाच्याही ऋणात राहू नका.
 कारण जो इतरांवर प्रीति करतो, त्याने नियमशास्त्र पाळले आहे.
 9 “व्यभिचार करु नको, खून करु नको, चोरी करु नको, वाईटाचा लोभ धरु नको”या आज्ञांमुळे मी असे म्हणतो आणि आणखी एखादी आज्ञा असेल तर ती आज्ञा “जशी आपणांवर तशी आपल्या शेजाऱ्यावर प्रीति कर”या शब्दात सामावलेली आहे.
 10 प्रीति शेजाऱ्याचे वाईट करीत नाही, म्हणून प्रीति नियमशास्त्राची पूर्णता आहे.
 11 आणि तुम्ही हे करा कारण तुम्हांस ठाऊक आहे की, आपण ज्या काळात राहतो त्यातून तुम्ही उठावे अशी वेळ आली आहे, कारण जेव्हा आम्ही विश्वास ठेवला त्यापेक्षाही आमचे तारण अधिक जवळ आले आहे.
 12 रात्र जवळ जवळ संपत आली आहे आणि ‘दिवस’ जवळ आला आहे.
 म्हणून आपण अंधाराची कामे बाजूला टाकूया आणि प्रकाशाची शस्त्रसामुग्री धारण करु.
 13 दिवसा आपण जसे काळजीपूर्वक वागतो, तसे वागूया.
 खादाडपणात, मद्यपानात, लैगिकतेत, स्वैरपणात, भांडणात, द्वेषात नको, 14तर त्याऐवजी येशू ख्रिस्ताला परिधान करा.
 आणि आपल्या पापी वासना मध्ये गुंतून राहू नका.
 14          


