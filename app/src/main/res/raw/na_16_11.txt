 1 आता इस्राएली लोकांचे नेते यरुशलेम नगरात राहायला आले.
 बाकीच्या इस्राएलीपैकी कोणी कोणी जायचे ते ठरवायचे होते.
 म्हणून त्यांनी चिठ्ठ्या टाकल्या.
 दर दहाजणापैकी एकाने यरुशलेम या पवित्र नगरात राहावे आणि उरलेल्या नऊ जणांनी आपापल्या गावी वस्ती करावी असे ठरले.
 2 काही लोक स्वखुषीने यरुशलेममध्ये राहायला तयार झाले.
 त्याबद्दल इतरांनी त्यांना धन्यवाद दिले व आशीर्वाद दिले.
 3 जे प्रांताचे नेते यरुशलेममध्ये राहायला गेले ते असे.
 (काही इस्राएल लोक, याजक, लेवी, मंदिराचे सेवेकरी आणि शलमोनच्या सेवकांचे वंशज यहुदाच्या गावामध्ये राहात होते.
 वेगवेगव्व्या गावांमध्ये ते आपापल्या वतनात होते.
 4 यरुशलेममध्ये काही यहुदी आणि बन्यामिनी घराण्यातील व्यक्ती राहात होत्या.
)यरुशलेममध्ये आलेले यहुदाचे वंशज पुढीलप्रमाणे:
 उज्जीयाचा मुलगा अथाया, (उज्जीया जखऱ्याचा मुलगा, जखऱ्या अमऱ्याचा मुलगा आणि अमऱ्या शफाठ्याचा.
 शफाठ्या महललेलचा.
 महललेल हा पेरेसचा वंशज) 5 बारूखचा मुलगा मासेया (बारुख हा कोल-होजचा मुलगा, कोलहोजे हजायाचा मुलगा, हजाया अदायाचा, अदाया योयारीबचा, योयारीब जखऱ्याचा आणि जखऱ्या शेलहचा मुलगा.
) 6 पेरेसच्या यरुशलेममध्ये राहणाऱ्या वंशजांची संख्या 468होती.
 हे सर्व शूर पुरुष होते.
 7 यरुशलेममध्ये राहायला गेलेले बन्यामीनचे वंशज असे:
 मशुल्लामचा मुलगा सल्लू (मशूल्लाम योएदचा मुलगा, योएद पदायाचा, पदाया कोलायाचा मुलगा, कोलाया मासेयाचा, मासेया ईथीएलचा आणि ईथीएल यशायाचा) 8 यशायाच्या पाठोपाठ गब्बई आणि सल्लाई होते.
 ते एकंदर 928 जण होते.
 9 जिखरीचा पुत्र योएल त्यांचा प्रमुख होता.
 हसनुवाचा पुत्र यहुदा हा यरुशलेम नगराच्या दुसऱ्या विभागाचा अधिकारी होता.
 10 यरुशलेममध्ये राहायला आलेले याजक पुढीलप्रमाणे:
 योयारीबचा मुलगा यदया, याखीन, 11 हिल्कीयाचा मुलगा सराया (हिल्कीया मशुल्लामचा मुलगा, मशुल्लाम सादोकचा, सादोक मरायोमचा, मरायोम अहीटूबचा.
 अहीटूब देवाच्या मंदिराचा अधीक्षक होता.
) 12 आणि त्यांचे 822भाऊंबंद मंदिराचे काम करत होते.
 आणि यरोहामचा मुलगा अदाया (यरोहाम पलल्याचा मुलगा.
 पलल्या अम्हीचा, अम्झी जखऱ्याचा मुलगा, जखऱ्या पश्हूरचा आणि पश्हूर मल्कीयाचा) 13 मल्कीयाचे 242भाऊबंद (हे सर्वजण आपापल्या पितृकुळांचे प्रमुख होते) अजरेलचा मुलगा अमशसइ (अजरेल अहजईचा मुलगा, अहजई मशिल्लेमोतचा, मशिल्लेमोथ इम्मेरचा) 14 आणि इम्मेरचे 128भाऊबंद (हे सर्व शूर सैनिक होते.
 हगदोलीमचा पुत्र जब्दीएल त्यांचा अधिकारी होता.
) 15 यरुशलेममध्ये राहायला गेलेले लेवी पुढीलप्रमाणे:
 हश्शूबचा मुलगा शमया, (हश्शूब अज्रीकामचा मुलगा, अज्रीकाम हशब्याचा, हशब्या बुन्नीचा) 16 शब्बथई आणि योजाबाद हे दोघे लेव्यांचे प्रमुख होते आणि देवाच्या मंदिराबाहेरच्या कारभाराचे ते प्रमुख होते.
) 17 मत्तन्या, (हा मीखाचा मुलगा मीखा जब्दीचा आणि जब्दी आसाफचा.
 आसाफ गानवृंदाचा प्रमुख होता.
 ईशस्तुती आणि प्रार्थनागीते म्हणताना तो आरंभ करी व लोक पाठोपाठ म्हणत.
) व बकबुक्या (भाऊबंदांमध्ये त्याचा अधिकार दुसरा होता) आणि शम्मूवाचा मुलगा अब्दा, (शम्मूवा गालालाचा मुलगा, गालाल यदुथूनाचा) 18 अशाप्रकारे यरुशलेम या पवित्र नगरात 284लेवी राहायला गेले.
 19 यरुशलेममध्ये गेलेले द्वारपाल असे:
 अक्‌कूब, तल्मोन आणि त्यांचे 172भाऊबंद नगराच्या दरवाजांवर ते पहारा करत.
 20 बाकीचे इस्राएली लोक आणि याजक तसेच लेवी यहूदाच्या वेगवेगळया नगरांमध्ये आपापल्या वडिलोपार्जित वतनांमध्ये राहिले.
 21 मंदिराचे सेवेकरी ओफेल टेकडीवर राहात.
 सीहा आणि गिश्पा हे या सेवेकऱ्यांचे प्रमुख होते.
 22 उज्जी हा यरुशलेममधील लेवींचा प्रमुख होता.
 उज्जी हा बानीचा मुलगा.
 (बानी हशब्याचा, हशब्या मत्तन्याचा, मत्तन्या मीखाचा मुलगा.
 उज्जी हा आसाफचा वंशज.
 आसाफचे वंशज गायक असून देवाच्या मंदिरातील सेवेची जबाबदारी त्यांच्यावर होती.
 23 ते राजाज्ञा पाळत.
 गायकांनी दररोज काय करायचे ते आज्ञेत सांगितलेले असे.
 24 राजाचा हुकूम काय आहे हे पथह्या लोकांना सांगत असे.
 (पथह्या हा मशेजबेल याचा मुलगा.
 मशेजबेल जेरहच्या वंशातला होता.
 जेरह यहूदाचा पुत्र.
) 25 यहुदाच्या वंशातील लोक ज्या गावागावांमध्ये राहात ती गावे अशी:
 किर्याथ आर्बात व त्याच्या आसपासची खेडी.
 दिबोन आणि त्याच्या भोवतालची खेडी.
 यकब्सेल आणि त्या भोवतालची खेडी, 26 आणि येशूवा, मोलादा, बेथ-पलेत ही नगरे व त्यांच्या आसपासची गावे, 27 हसर शूवाल, बैरशेबा आणि त्यांच्या भोवतालची खेडी, 28 सिक्‌लाग, मकोना व त्यांच्या भोवतालची गावे, 29 एनरिम्मोन, सारया, यर्मूथ 30 जानोहा, अदुल्लम ही नगरे आणि त्यांच्या आसपासची गावे, लाखीश आणि त्याच्या भोवतालची शेतीवाडी, अजेका आणि त्याभोवतीची खेडी.
 अशाप्रकारे यहुदाचे लोक बैरशेबापासून हिन्नोमच्या खोऱ्यापर्यंतच्या भागात राहात होते.
 31 गेबातील बन्यामीनच्या कुळातले वंशज मिखमाश, अया, बेथेल ही नगरे व त्या भोवतालची खेडी 32 अनाथोथ, नोब, अनन्या, 33 हासोर, रामा, गित्तइम, 34 हादीद, सबोइम, नबल्लट, 35 लोद, ओना आणि कारागिरांचे खोरे येथे राहात होते.
 36 लेवींच्या कुळातील लोकांचे काही गट बन्यामीनांच्या प्रदेशात गेले.
          


