 1 Onsalire omusango, ai Mukama, kubanga natambuliranga mu butuukirivu bwange: Era neesiganga Mukama obutabuusabuusa.
 2 Onkebere, ai Mukama, onkeme; Ongezeeko emmeeme yange n'omutima gwange.
 3 Kubanga ekisa kyo kiri mu maaso gange; Era natambuliranga mu mazima go.
 4 Saatuulanga wamu na bantu abataliimu; So ssiiyingirenga wamu na bakuusakuusa.
 5 Ekibiina ky'abo abakola obubi nkikyawa, So siituulenga wamu na babi.
 6 Naanaabanga mu ngalo zange mu butayonoona; Bwe nneetooloolanga bwe ntyo ekyoto kyo, ai Mukama: 7 Ndyoke mpulirizenga eddoboozi ery'okwebaza, Njogerenga ku bikolwa byo byonna eby'ekitalo: 8 Mukama, njagala ekisulo eky'omu nnyumba yo, N'ekifo ekitiibwa kyo kye kituulamu, 9 Tonoga mmeeme yange wamu n'abalina ebibi, Newakubadde obulamu bwange wamu n'abantu ab'omu nsi: 10 Emikono gyabwe girimu ettima, N'omukono gwabwe ogwa ddyo gujjudde enguzi.
 11 Naye nze naatambuliranga mu butuukirivu bwange: Onnunule, era onsaasire.
 12 Ekigere kyange kiyimiridde mu kifo ekitereevu: Mu bibiina neebazanga Mukama.
          


