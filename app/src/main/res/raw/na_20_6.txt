1 मुला, दुसन्याच्या कर्जाला जामीन राहू नकोस.
 त्या माणसाला कर्जांची परतफेड करता आली नाही तर तू ते परत करण्याचे वचन का दिलेस? तू दुसऱ्याच्या कर्जाची हमी घेतलीस का? 2 तर मग तू अडकलास.
 तुला तुझ्या शब्दांनीच अडकवले.
 3 तू त्या माणसाच्या शक्तीखाली आलास.
 मग त्याच्याकडे जा आणि स्वत:
ला सोडव.
 त्याच्या कर्जापासून तुझी सुटका करण्यासाठी त्याची भीक माग.
 4 विश्रांतीसाठी वा झोपण्यासाठी सुध्दा थांबू नकोस.
 5 शिकाऱ्यापासून हरिण जसे दूर पळते तसा तू सापळ्यापासून दूर राहा.
 जाळ्यातून उडून जाणान्या पक्ष्याप्रमाणे स्वत:
ला सोडव.
 6 आळशी माणसा, तुला मुंगी सारखे व्हायला हवे.
 मुंगी काय करते ते बघ.
 मुंगी पासून शीक.
 7 मुंगीला राजा नाही, वरिष्ठ नाही की नेता नाही.
 8 पण उन्हाळ्यात ती सगळे अन्न गोळा करते.
 मुंगी तिचे अन्न साठवते आणि हिवाळ्यात तिच्याजवळ भरपूर अन्न असते.
 9 आळशी माणसा, तू किती वेळ झोपून राहाणार आहेस? तू विश्रांतीतून केव्हा उठणार आहेस? 10 आळशी माणूस म्हणतो, “मला थोडी झोप हवी.
 मी हथे थोड्या वेळासाठी पडतो.
” 11 परंतु तो झोपतच राहातो.
 आणि गरीब होत राहातो.
 लवकरच त्याच्याजवळ काहीही नसेल.
 चोर अचानक येऊन सर्व काही घेऊन जातो त्याचप्रमाणे त्याला अचानक गरीबी येईल.
 12 दुष्ट आणि कवडीमोल माणूस खोटे बोलतो.
 आणि वाईट गोष्टी सांगतो.
 13 तो डोळे मिचकावतो आणि लोकांना मूर्ख बनविण्यासाठी खुणा करतो.
 14 तो माणूस दुष्ट असतो, तो नेहमी वाईट गोष्टी करण्याच्या योजना आखतो.
 तो सगळीकडे संकटे आणतो.
 15 पण त्याला शिक्षा होईल.
 त्याच्यावर अचानक संकट येईल.
 त्याचा त्वरित नाश होईल.
 आणि त्याला काहीही मदत मिळू शकणार नाही.
 16 परमेश्वर या सहा, नाही सात गोष्टींचा तिरस्कार करतो.
 17 डोळे, जे माणूस गर्विष्ठ आहे हे दाखवतात.
 जीभ, जी खोटे बोलते, हात, जे निरपराध्यांना ठार मारतात.
 18 ह्रदय जे वाईट गोष्टी करण्याच्या योजना आखते.
 पाय जे वाईट गोष्टी करायला धाव घेतात.
 19 माणूस जो खोटे बोलतो आणि कोर्टात खऱ्या नसलेल्या गोष्टी सांगतो.
 माणूस जो वादविवादाला सुरुवात करतो आणि दुसऱ्यांमध्ये भांडणे लावून देतो.
 20 माझ्या मुला, तुझ्या वडिलांची आज्ञा लक्षात ठेव.
 आणि तुझ्या आईची शिकवण विसरु नकोस.
 21 त्याचे शब्द नेहमी लक्षात ठेव.
 त्यांच्या शिकवणीला तुझ्या आयुष्याचाच एक भाग बनव.
 22 त्यांची शिकवण तुला जिथे जायचे असेल तिथे नेईल.
 तू झोपलास की ती तुझ्यावर लक्ष ठेवेल आणि तू जेव्हा उठशील तेव्हा ती तुझ्याशी बोलेल आणि तुला मार्ग दाखवील.
 23 तुझ्या आईवडिलांची शिकवण आणि आज्ञा प्रकाशाप्रमाणे असून त्या तुला योग्य मार्ग दाखवतात.
 ते तुला योग्य मार्ग दाखवतात आणि जीवनाचा मार्ग आचरायला शिकवतात.
 24 त्यांची शिकवण तुला दुष्ट स्त्रीकडे जाण्यापासून परावृत्त करते.
 नवऱ्याला सोडून आलेल्या बाईच्या भुरळ पाडणाऱ्या बोलण्यापासून ते शब्द तुझे रक्षण करतात.
 25 ती स्त्री सुंदर असेल.
 पण ते सौंदर्य तुझ्यात जळू देऊ नकोस आणि तुला त्याची भुरळ पडू देऊ नकोस.
 तू तिच्या डोळ्यांनी जायबंदी होऊ नकोस.
 26 वेश्येचा मोबदला एक भाकरीचा असेल.
 पण दुसऱ्याच्या बायकोची किंमत म्हणून तुला तुझे जीवित द्यावे लागेल.
 27 जर एखाद्याने स्वत:
वर निखारे ओतले तर त्याचे कपडेसुध्दा जळतील.
 28 जरा एखादा माणूस निखाऱ्यांवर चालला तर त्याचे पाय भाजतील.
 29 दुसऱ्या माणसाच्या बायकोबरोबर झोपणाऱ्याचेही असेच होते.
 त्या माणसाला दु:
ख भोगावे लागते.
 30 माणूस भुकेला असला तर तो अन्नाची चोरी करतो.
 जर तो पकडला गेला तर त्याला चोरलेल्या अन्नाच्या सात पट अन्न द्यावे लागते.
 त्याच्या जवळ असेल नसेल ते सर्व त्याला त्याबद्दल द्यावे लागते.
 पण इतर लोक समजून घेतात.
 ते त्याच्या बद्दलचा आदर घालवत नाहीत.
 31 32 पण जो माणूस व्यभिचाराचे पाप करतो तो मूर्ख असतो.
 तो स्वत:
चा नाश करीत असतो.
 तो स्वत:
च त्याच्या नाशाला कारणीभूत असतो.
 33 लोकांना त्याच्याबद्दल वाटणारा आदर नाहीसा होतो.
 आणि त्याच्यावरचा लज्जेचा डाग कधीही धुतला जाणार नाही.
 34 त्या स्त्रीचा नवरा मत्सरी होईल, त्या नवऱ्याला खूप राग येईल.
 त्या दुसऱ्या माणसाला शिक्षा करण्यासाठी तो काय वाट्टेल ते करेल.
 35 त्याचा राग शांत करण्यासाठी कितीही पैसा दिला तरी तो पुरेसा ठरणार नाही.
          


