 1 Mumutendereze Mukama Mumutendereze Mukama, mmwe abayima mu ggulu: Mumutendereze mu bifo ebya waggulu.
 2 Mumutendereze, mmwe bamalayika be bonna: Mumutendereze, mmwe eggye lye lyonna.
 3 Mumutendereze, mmwe enjuba n'omwezi: Mumutendereze, mmwe emmunyeenye zonna ezaaka.
 4 Mumutendereze, mmwe eggulu ly'eggulu, Nammwe amazzi agali waggulu w'eggulu.
 5 Bitendereze erinnya lya Mukama: Kubanga yalagira, ne bitondebwa.
 6 Era yabinyweza okutuusa emirembe n'emirembe: Yateeka etteeka eritaridiba.
 7 Mumutendereze Mukama, mmwe abali mu nsi, Mmwe balukwata, n'ebifo byonna eby'obuziba: 8 Omuliro n'omuzira, serugi n'omukka: Omuyaga ogutuukiriza ekigambo kye: 9 Ensozi n'obusozi bwonna; Emiti egibala n'emivule gyonna: 10 Ensolo n'ente zonna; Ebyewalula n'ennyonyi ezibuuka: 11 Bakabaka b'ensi n'amawanga gonna; Abalangira n'abalamuzi bonna ab'ensi: 12 Abavubuka n'abawala; Abakadde n'abato: 13 Batendereze erinnya lya Mukama; Kubanga erinnya lye yekka lye ligulumizibwa: Ekitiibwa kye kiri kungulu ku nsi ne ku ggulu.
 14 Era agulumizizza ejjembe ery'abantu be, Ettendo eryabatukuvu be bonna; Be baana ba Isiraeri, abantu abamuli okumpi: Mumutendereze Mukama.
          


