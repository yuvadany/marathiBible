 1 इस्राएलबद्दल परमेश्वराचा शोकसंदेश.
 परमेश्वराने आकाश आणि पृथ्वी निर्माण केली.
 माणसात आत्मा घातला.
 त्याने पुढील गोष्टी सांगितल्या:
 2 “पाहा!
 मी यरुशलेमला तिच्या भोवतालच्या राष्ट्रांचा विषाचा प्याला बनवीन.
 ती राष्ट्रे त्या नगरीवर चढाई करुन येतील.
 आणि सर्वच्या सर्व यहूदाला वेढा पडेल.
 3 पण मी यरुशलेमला प्रचडं खडकाप्रमाणे करीन - जो तिचा कब्जा घ्यायचा प्रयत्न करील, तो स्वत:
च जखमी होईल.
 त्या लोकांना जखमा होतील आणि ओरखडे उठतील.
 पण जगातील सर्व राष्ट्रे यरुशलेमच्या विरुध्द लढण्यासाठी एकत्र येतील.
 4 पण, त्यावेळी, मी घोड्याला विथरवीन.
 त्यामुळे घोडेस्वाराचा गोंधळ उडेल.
 मी शत्रूच्या घोड्यांना अंधळे करीन.
 माझे डोळे मात्र उघडे असतील.
 आणि माझी नजर यहूद्यांच्या लोकांवर असेल.
 5 यहूदाचे नेते लोकांना प्रोत्साहन देतील.
 ते म्हणतील, “सर्व शक्तिमान परमेश्वर तुमचा देव आहे.
 तो आपल्याला बळ देतो.
” 6 त्यावेळी मी यहूद्यांच्या नेत्यांना वणव्याप्रमाणे बनवीन.
 वणव्यात गवताची काडी जशी भस्मसात होते, तसे ते त्यांच्या शत्रूंचा नाश करतील.
 त्यांच्या सभोवतीच्या सर्व शत्रूंचा ते नाश करतील.
 यरुशलेमवासी काळजीमुक्त होतील व आराम करतील.
” 7 परमेश्वर, प्रथम, यहूदाच्या लोकांना वाचवील म्हणजे युरशलेममधील लोकांना फारशा बढाया मारता येणार नाहीत.
 यहूदातील इतर लोकांपेक्षा आम्ही फार बरे अशा बढाया दावीदच्या घराण्यातील लोकांना आणि यरुशलेममधील अन्य लोकांना मारता येणार नाहीत.
 8 पण परमेश्वर यरुशलेमच्या लोकांना वाचवील.
 सर्वात जास्त दुर्बल माणूससुध्दा दावीदासारखा वीर बनेल.
 आणि दावीदाच्या घराण्यातील पुरुष देवतांप्रमाणे होतील.
 परमेश्वराच्या स्वत:
च्या दूताप्रमाणे ते लोकांचे नेतृत्व करतील.
 9 परमेश्वर म्हणतो, “त्यावेळी, यरुशलेमशी युध्द करण्यास आलेल्या राष्ट्रांना नाश करण्याचा मी प्रयत्न करीन.
 10 मी दावीदाच्या घराण्यात आणि यरुशलेममध्ये राहाणाऱ्या लोकांत करुणेचा व दयेचा आत्मा ओतीन.
 ज्यांनी “एका”ला टोचले, तेच माझ्याकडे बघतील, आणि कष्टी होतील.
 आपला एकुलता एक मुलगा वारल्यावर अथवा पहिला मुलगा वारल्यावर एखाद्याला जेवढे दु:
ख होते, तेवढेच दु:
ख त्यांना होईल.
 11 त्यावेळी यरुशलेममध्ये भंयकर शोककळा पसरेल आणि आक्रोश होईल.
 तो आक्रोश, मगिद्दोनच्या दरीत हदाद्रिम्मोनाच्या मृत्यूसमची झालेल्या आक्रोशासारखा असेल.
 12 प्रत्येक कुटुंब आपापले दु:
ख व्यक्त करील.
 दावीदाच्या कुळातील पुरुष, बायका दु:
ख करतील.
 नाथानाचे घराणेही दु:
ख करील.
 त्यांच्या बायकाही दु:
ख करतील.
 13 लेवी घराण्यातील पुरुष व बायका आपापसात शोक करतील.
 शिमी घराण्यातील पुरुष व बायका आपापसात शोक करतील.
 14 आणि इतर कुळांतही असेच घडेल.
 पुरुष व स्त्रिया स्वतंत्रपणे शोक करतील.
”          


