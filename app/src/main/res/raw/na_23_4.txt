1 त्यावेळी सात स्त्रिया एका माणसाला पकडून म्हणतील, “आम्ही आमचे अन्न व वस्त्र स्वत:
 मिळवू.
 फक्त तू आमच्याशी लग्न कर.
 तुझे नाव आम्हाला लावू दे.
 कृपया आमच्या अब्रूचे रक्षण कर.
” 2 ह्याच वेळी परमेश्वराचे रोपटे (यहुदा) खूप सुंदर व महान होईल.
 त्या वेळी इस्राएलमध्ये राहणाऱ्यांना भूमीतून पिकणाऱ्या सर्व गोष्टींचा अभिमान वाटेल.
 3 त्यावेळी सीयोन व यरूशलेम येथे जे लोक राहत असतील त्यांना पवित्र मानले जाईल.
 देवाची कृपा झाल्याने त्यांची नावे खास यादीत समाविष्ट केली गेली आहेत.
 त्या सर्व लोकांच्या बाबतीत हे घडेल.
 त्या सर्व यादीतील लोकांना जिवंत राहण्याची संमत्ती दिली जाईल.
 4 सीयोनमधील स्त्रियांचे रक्त परमेश्वर धुवून टाकील.
 यरूशलेमलाही परमेश्वर निर्मळ करील.
 देव न्यायीपणाचा आत्मा वापरून योग्य न्याय करील आणि प्रत्येक गोष्ट जळणाऱ्या आत्म्याद्वारे शुध्द करील.
 5 ह्यावेळी आपण आपल्या लोकांच्या पाठीशी उभे आहोत हे देव सिध्द करील.
 दिवसा तो धुराचा ढग तयार करील व रात्री अग्नीचा झगझगीत प्रकाश निर्माण करील.
 प्रत्येक इमारतीवरच्या आकाशात आणि सीयोनच्या डोंगरावरील मेळाव्याच्या जागेवर देवाच्या कृपेच्या ह्या निशाण्या दिसतील.
 संरक्षणासाठी प्रत्येक माणसावर आच्छादन असेल.
 6 हे आच्छादन म्हणजे सुरक्षित ठिकाण असेल.
 ते माणसाचा उन्हापासून बचाव करील तसेच सर्व प्रकारच्या पुरांपासून आणि पावसापासून रक्षण करण्यासाठी लपून बसण्याची ती सुरक्षित जागा असेल.
          


