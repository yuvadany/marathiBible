 1 मवाबबद्दल ही शापवाणी.
 एका रात्रीत आर मवाब लुटले गेले.
 त्या रात्री शहराचा नाश केला गेला.
 एका रात्री सैन्याने कीर मवाब लुटले.
 त्या रात्री शहराचा नाश केला गेला.
 2 राजघराणे व दीबोनमधील लोक गाऱ्हाणे गायला पूजास्थानाला जात आहेत.
 नबो व मेदबा यांच्यासाठी मवाबचे लोक रडत आहेत.
 आपले दु:
ख प्रकट करण्यासाठी सर्वांनी मुंडन केले आहे व दाढी केली आहे.
 3 मवाबमधील सर्वांनी घरादारातील सर्वांनी काळे कपडे घातले आहेत व ते रडत आहेत.
 4 हेशबोन व एलाले येथील लोक एवढ्यामोठ्याने रडत आहेत की त्यांचा आवाज दूरच्या याहसा शहरापर्यंत ऐकू येत आहे.
 एवढेच काय पण सैनिकही गर्भगळीत होऊन भीतीने कापत आहेत.
 5 मवाबच्या दु:
खाने माझे मन रडत आहे.
 लोक बचावासाठी धावत आहेत.
 ते दूर सोअर व एगलाथ शलिशीयापर्यंत पळतात.
 लूहीथच्या चढणीवर ते रडत रडत चढत आहेत.
 होरोनाइमच्या वाटेवर लोक मोठ्याने आक्रोश करीत जात आहेत.
 6 पण निम्रीमाचे पाणी आटले आहे.
 सर्व झाडेझुडपे वाळली आहेत.
 कोठेच हिरवेपणा नाही.
 7 म्हणून लोक स्वत:
ची संपत्ती गोळा करून मवाब सोडतात.
 ते ही संपत्ती घेऊन वाळुंजच्या खाडीपलीकडे जातात.
 8 मवाबमध्ये सगळीकडे रडणे ऐकू येत आहे.
 लांब असलेल्या एग्लाइममधील लोक रडत आहेत आणि बैर-एलिममध्येही आक्रोश सुरू आहे.
 9 दीमोनचेपाणी सक्ताने लालभडक झाले आहे.
 मी परमेश्वर दीमोनवर आणखी संकटे आणीन, मवाबमधील काही थोडी माणसे शत्रूच्या हातातून निसटली आहेत पण मी त्यांच्यावर त्यांना खाऊन टाकण्यासाठी सिंह पाठवीन.
          


