 1 ज्याच्या अपराधांना क्षमा केली गेली आहे तो अत्यंत सुखी आहे ज्याचे अपराध पुसले गेले आहेत तो फार सुखी आहे.
 2 परमेश्वर ज्याला निरपराध म्हणतो तो सुखी आहे.
 जो स्वतचे गुप्त अपराध लपवीत नाही तो सुखी आहे.
 3 देवा, मी पुन्हा पुन्हा तुझी प्रार्थना केली परंतु माझ्या गुप्त अपराधांची वाच्यता केली नाही प्रत्येक प्रार्थनेच्या वेळी मी क्षीण होत गेलो.
 4 देवा, रात्रंदिवस तू माझे आयुष्य अधिक बिकट करीत गेलास, मी उष्ण उन्हाळी दिवसांतील जमिनीसारखा शुष्क होत गेलो.
 5 परंतु नंतर मी परमेश्वरा पुढे माझे अपराध कबूल करण्याचा निर्णय घेतला.
 परमेश्वरा, मी तुला माझे अपराध सांगितले.
 आणि तू मला माझ्या सर्व अपराधांबद्दल क्षमा केलीस.
 6 याच कारणासाठी देवा तुझ्या सर्व भक्तांनी तुझी प्रार्थना करायला हवी.
 संकटे जेव्हा महापुरासारखी येतात तेव्हा ती तुझ्या भक्तांपर्यंत नक्कीच जाणार नाहीत.
 7 देवा, तू माझी लपण्याची जागा आहेस.
 तू माझे माझ्या संकटांपासून रक्षण करतोस तू माझ्या भोवती कडे करतोस आणि माझे रक्षण करतोस म्हणून मी तू मला कसे वाचवलेस त्याचे गाणे गातो.
 8 परमेश्वर म्हणतो, “मी तुला आयुष्य कसे जगायचे याविषयी मार्गदर्शन करीन.
 मी तुझे रक्षण करीन आणि तुझा मार्गदर्शक होईन.
 9 म्हणून घोड्यासारखा वा गाढवासारखा मूर्ख होऊनकोस, त्या प्राण्यांना आवरण्यासाठी लगाम वापरायलाच हवा.
 या गोष्टीशिवाय ते प्राणी तुमच्या जवळ येणार नाहीत.
” 10 वाईट लोकांना खूप दु:
ख भोगावे लागेल, परंतु जे परमेश्वरावर विश्वास ठेवतात त्यांच्या भोवती देवाच्या खऱ्या प्रेमाचे कडे आहे.
 11 चांगल्या लोकांनो!
 परमेश्वराच्या ठायी आपला आनंद व सुख व्यक्त करा.
 शुध्द मनाच्या सर्व लोकांनो आनंदी व्हा!
          


