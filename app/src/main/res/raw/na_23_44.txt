 1 “याकोब, तू माझा सेवक आहेस.
 माझे ऐक इस्राएल, मी तुला निवडले आहे.
 मी काय म्हणतो ते ऐक.
 2 मी परमेश्वर आहे.
 मी तुला निर्माण केले.
 तुला तुझे हे रूप देणारा मी आहे.
 तू आईच्या गर्भात असल्यापासून मी तुला मदत केली.
 याकोबा, माझ्या सेवका, घाबरू नकोस.
 यशुरूना, मी तुझी निवड केली.
 3 “मी तहानेलेल्यांसाठी पाण्याचा वर्षाव करीन.
 मी कोरड्या जमिनीवर झरे निर्माण करीन.
 मी तुझ्या संततीमध्ये माझा आत्मा घालीन.
 आणि वंशजांना आशीर्वाद देईन.
 ते वाहत्या पाण्याच्या झऱ्याप्रमाणे असतील.
 4 झऱ्याकाठी वाढणाऱ्या झाडांप्रमाणे ते जगातील लोकांत वाढतील.
 5 “एकजण म्हणेल, ‘मी परमेश्वराचा आहे’ दुसरा ‘याकोबचे’ नाव लावील आणखी एक आपली सही ‘मी परमेश्वराचा’ अशी करील, तर आणखी एक स्वत:
ला ‘इस्राएल’ म्हणवून घेईल.
” 6 परमेश्वर इस्राएलचा राजा आहे सर्वशक्तिमान परमेश्वर इस्राएलला वाचवितो.
 परमेश्वर म्हणतो, “मीच फक्त देव आहे.
 दुसरे कोणीही देव नाहीत.
 मीच आरंभ आहे आणि मीच अंत आहे.
 7 माझ्यासारखा दुसरा कोणीही देव नाही.
 जर असा कोणी असेल, तर त्याने आता बोलावे.
 त्याने यावे व तो माझ्यासारखा आहे हे सिध्द करावे.
 मी ह्या लोकांनी निर्माण केल्यापासून जे घडले आणि जे अनंत काळ घडत राहील ते काय ते त्याने मला सांगावे.
 भविष्यात काय घडणार आहे हे त्याला माहीत असल्याचे त्याने काही खुणेने पटवून द्यावे.
 8 घाबरू नका.
 काळजी करू नका.
 मी काय घडणार हे नेहमीच तुम्हाला सांगितले आहे.
 तुम्ही लोक माझे साक्षीदार आहात.
 दुसरा कोणीही देव नाही.
 मीच एकमेव देव आहे.
 दुसरा कोणीही ‘खडक’ नाही.
 मला माहीत आहे की मी एकमेव आहे.
” 9 काही लोक मूर्ती करतात.
 (म्हणजेच खोटे देव करतात.
) पण त्यांचा काही उपयोग नाही.
 लोक त्या मूर्तीवर प्रेम करतात पण त्यांना काही किंमत नाही.
 हे लोक त्या मूर्तीचे साक्षीदार आहेत पण ते काही पाहू शकत नाहीत.
 ते काही जाणत नाहीत.
 आपल्या कृत्यांबद्दल लज्जित व्हावे एवढेही ज्ञान त्यांना नाही.
 10 हे खोटे देव कोणी घडवले? ह्या निरूपयोगी मूर्ती कोणी निर्माण केल्या? 11 कारगिरांनी त्या तयार केल्या.
 ते सर्व कारगीर माणसेच होती देव नव्हते.
 त्या सर्व लोकांनी एकत्र येऊन ह्या गोष्टीबद्दल विचार केला तर ते लज्जित होतील व घाबरतील.
 12 एकजण लोखंड चिमट्यात धरून विस्तवावर तापवितो.
 मग तो त्यावर घणाचे घाव घालतो आणि त्यातून मूर्ती तयार होते.
 हा कारागीर आपल्या बळकट हातांचा उपयोग करतो पण तो उपाशी असताना त्याची शक्ती कमी होते.
 पाणी न मिळाल्यास तो अशक्त होतो.
 13 दुसरा कारागीर ओळंबा आणि कर्कटक यांच्या साहाय्याने लाकडावर कापण्यासाठी रेषा आखून घेतो.
 मग छिन्नीने लाकडातून तो मूर्ती कोरतो.
 तो मोजपट्टीने मूर्तीचे मोजमाप करतो.
 अशा तऱ्हेने कारागीर हुबेहूब मनुष्याप्रमाणे दिसणारी मूर्ती करतो आणि ही माणसाची मूर्ती घरात बसून राहण्यापलीकडे काहीही करीत नाही.
 14 माणूस गंधसरू, देवदारू वा कधी कधी अल्लोनची झाडे तोडतो (त्या माणसाने ती झाडे वाढवलेली नव्हती.
 ती जंगलात आपल्या सामर्थ्याने वाढली.
 जर कोणी भद्रदारू लावला तर पावसामुळे तो वाढतो.
) 15 तो ह्या झाडांचा उपयोग सरपणासाठी करतो.
 तो झाडांच्या बारीक ढलप्या करतो आणि त्यांचा उपयोग अन्न शिजविण्यासाठी व ऊबेसाठी करतो.
 एखाद्या लाकडाच्या ढलपीने अग्नी प्रज्वलित करून तो भाकरी भाजतो आणि त्याच लाकडाच्या तुकड्याचा उपयोग तो देवाची मूर्ती करण्यासाठी करतो व त्या देवाची पूजा करतो.
 तो देव म्हणजे माणसाने तयार केलेला पुतळा आहे.
 पण माणूस त्यापुढे नतमस्तक होतो.
 16 माणूस अर्ध्याहून अधिक लाकूड जाळतो.
 अग्नीचा उपयोग तो अन्न स्वत:
ला ऊबदार ठेवण्यासाठी तो करतो.
 मग तो म्हणतो, “छान!
 मला ऊब आली.
 अग्नीच्या प्रकाशात मी पाहूही शकतो.
” 17 पण थोडे लाकूड शिल्लक आहे.
 मग त्यापासून मूर्ती करून तो त्या मूर्तीलाच देव म्हणतो.
 तो तिच्यापुढे वाकतो आणि तिची पूजा करतो.
 तो प्रार्थना करतो, “तू माझा देव आहेस.
 माझे रक्षण कर.
” 18 त्या लोकांना ते काय करीत आहे कळत नाही.
 त्यांना काही समजत नाही.
 जणू काही त्यांच्या डोळ्यावर पडदा पडला आहे, त्यामुळे ते पाहू शकत नाही.
 त्यांची हृदये (मने) समजून घ्यायचा प्रयत्न करीत नाहीत.
 19 त्यांनी ह्या गोष्टींचा कधीच विचार केला नाही.
 त्यांना काही समजत नसल्याने त्यांनी असा विचार केला नाही “अर्धे लाकूड मी जाळले.
 त्या विस्तवावर मी भाकरी भाजली, मांस शिजविले.
 मग मी जेवलो आणि उरलेल्या लाकडातून मी ही भयानक वस्तू तयार केली.
 मी लाकडाच्या ओंडक्याचीच पूजा करीत आहे.
” 20 त्या माणसाला, तो काय करीत आहे, ते कळत नाही.
 तो गोंधळलेला आहे.
 त्यामुळे त्याचे मन त्याला चुकीच्या मार्गाने नेते.
 तो स्वत:
ला वाचवू शकत नाही.
 तो चूक करतोय हे त्याला दिसत नाही.
 “मी हातात धरलेली मूर्ती म्हणजे खोटा देव आहे” असे तो म्हणणार नाही.
 21 “याकोबा, ह्या गोष्टी लक्षात ठेव.
 इस्राएला, तू माझा सेवक आहेस.
 हे लक्षात ठेव.
 मी तुला निर्माण केले.
 तू माझा सेवक आहेस.
 म्हणून इस्राएल, तू मला विसरू नकोस.
 22 तुझी पापे मोठ्या ढगासारखी होती.
 पण मी ती सर्व पुसून टाकली.
 ढग हवेत विरून जातो तशी तुझी पापे दिसेनाशी झाली.
 मी तुला सोडविले आणि तुझे रक्षण केले.
 म्हणून तू माझ्याकडे परत ये.
” 23 परमेश्वराने महान गोष्टी केल्या म्हणून आकाश आनंदात आहे खोलवरची भूमीसुध्दा सुखात आहे.
 डोंगर गाण्यातून देवाचे आभार मानीत आहेत.
 रानातील सर्व वृक्ष आनंदात आहेत.
 का? कारण परमेश्वराने याकोबला वाचविले.
 परमेश्वराने इस्राएलसाठी फार मोठ्या गोष्टी केल्या.
 24 तू आता आहेस तसा तुला परमेश्वराने बनविले.
 तू आईच्या गर्भात असताना परमेश्वराने हे केले.
 परमेश्वर म्हणतो, “मी, परमेश्वराने प्रत्येक गोष्ट निर्माण केली.
 मी स्वत:
 आकाश तेथे ठेवले आणि माझ्यासमोर जमीन पसरली.
” 25 खोटे संदेष्टे खोट्या गोष्टी सांगतात.
 पण परमेश्वर त्यांचा खोटेपणा उघड करतो.
 जादूटोणा करणाऱ्यांना परमेश्वर मूर्ख बनवितो.
 शहाण्यांनासुध्दा परमेश्वर गोंधळात टाकतो.
 त्यांना वाटते आपल्याला फार समजते पण देव त्यांना हास्यास्पद बनवितो.
 26लोकांना संदेश देण्यासाठी परमेश्वर त्याच्या सेवकांना पाठवितो.
 आणि परमेश्वर त्या संदेशातील गोष्टी खऱ्या करून दाखवितो.
 लोकांनी काय करावे हे सांगण्यासाठी परमेश्वर दूत पाठवितो आणि त्यांचा सल्ला योग्य आहे हे परमेश्वर दाखवून देतो.
 26 परमेश्वर यरूशलेमला म्हणतो, “तुझ्यात परत लोक राहू लागतील.
” परमेश्वर यहुदातील नगरांना म्हणतो, “तुमची पुनर्बांधणी होईल.
” ज्या शहरांचा नाश झाला, त्या शहरांना परमेश्वर म्हणतो, “मी तुम्हाला परत शहराचे रूप देईन.
” 27 परमेश्वर खोल पाण्याला आटून जायला सांगतो “तो म्हणतो की मी तुमचे झरे सुकवीन.
” 28 परमेश्वर कोरेशला म्हणतो, “तू माझा मेंढपाळ आहेस.
 मला पाहिजे ते तू करशील.
 तू यरूशलेमला म्हणशील, ‘तुझी पुनर्बांधणी केली जाईल.
 ‘तू मंदिराला सांगशील, ‘तुझा पाया परत घातला जाईल.
”‘          


