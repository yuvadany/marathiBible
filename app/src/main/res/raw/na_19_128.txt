 1 परमेश्वराचे सर्व भक्त सुखी आहेत.
 ते देवाच्या इच्छे प्रमाणे जगतात.
 2 तू ज्या गोष्टींसाठी काम करतोस त्या गोष्टींचा तू उपभोग घेशील, तू आनंदी राहाशील आणि तुझ्या बाबतीत चांगल्या गोष्टी घडतील.
 3 घरी तुझी बायको सुफलीत द्राक्षवेलीसारखी असेल.
 मेजाभोवती तुझी मुले तू लावलेल्या जैतूनाच्या झाडांसारखी असतील.
 4 परमेश्वर अशा रीतीने त्याच्या भक्तांना आशीर्वाद देईल.
 5 परमेश्वर तुला सियोनवरुन आशीर्वाद देवो.
 परमेश्वराच्या आशीर्वादाचा तू यरुशलेममध्ये जन्मभर आनंद उपभोगावा अशी आशा करतो.
 6 आणि तू तुझी नातवंडे पाही पर्यंत जगशील अशी मी आशा करतो.
 इस्राएलमध्ये शांती नांदू दे.
          


