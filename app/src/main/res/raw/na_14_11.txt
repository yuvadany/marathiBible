 1 यरुशलेमला आल्यावर रहबामने 1,80,000 उत्तम योध्दे जमवले.
 यहूदा आणि बन्यामिन या घराण्यांमधून त्याने ही निवड केली.
 इस्राएलशी युध्द करुन स्वत:
कडे राज्य खेचून आणण्यासाठी त्याने ही जमवाजमव केली.
 2 पण परमेश्वराचा माणूस शमाया याच्याकडे परमेश्वराचा संदेश आला.
 परमेश्वर त्याला म्हणाला, 3 “शमाया, यहूदाचा राजा, शलमनपुत्र रहबाम याच्याशी तू बोल.
तसेच यहूदा ?आणि बन्यामिन इथल्या इस्राएल लोकांशीही बोल.
 त्यांना म्हणावे.
 4 परमेश्वराचे म्हणणे असे आहे ‘आपल्या बांधवांशीच लढू नका.
 प्रत्येकाने घरी जावे.
 मीच हे सर्व व्हायला कारणीभूत आहे.
”‘ तेव्हा राजा रहबाम आणि त्याचे सैन्य यांनी परमेश्वराचा संदेश मानला आणि ते परतले.
 यराबामवर त्यांनी हल्ला केला नाही.
 5 रहबाम यरुशलेममध्ये राहिला.
 हल्ल्यांचा प्रतिकार करायला सज्ज अशी भक्कम नगरे त्याने यहूदात उभाली.
 6 बेथलेहेम, एटाम, तकोवा, 7 बेथ - सूर, शोखे, अदुल्लाम, 8 गथ, मारेशा, सीफ, 9 अदोरइम, लाखीश, अजेका, 10 सोरा, अयालोन व हेब्रोन या नगरांची डागडुजी केली.
 यहूदा आणि बन्यामिन मधली ही गावे चांगली भक्काम करण्यात आली.
 11 नगरे मजबूत झाल्यावर रहबामने त्यांच्यावर नायक नेमले.
 अन्नसामग्री, तेल, द्राक्षारस यांचा साठा त्याने तेथे केला.
 12 प्रत्येक नगरात ढाली आणि भाले यांचा पुरवठा करुन गावे अधिकच मजबूत केली.
 यहूदा आणि बन्यामिन मधील ही नगरे आणि तेथील लोक यांना रहबामने आपल्या नियंत्रणाखाली ठेवले.
 13 समस्त इस्राएलमधील याजक आणि लेवी रहबामशी सहमत होते.
 ते त्याला येऊन मिळाले.
 14 लेवींनी आपली शेती आणि शिवारे सोडली आणि ते यहूदा व यरुशलेम येथे आले.
 परमेश्वराप्रीत्यर्थ याजकाचे काम करायला यराबाम आणि त्याचे मुलगे यांनी लेवींना प्रतिबंध केला म्हणून ते आले.
 15 यराबामने बोकड आणि वासरे यांच्या मूर्ती उच्चस्थानी स्थापन केल्या आणि त्यांच्या पूजेसाठी आपले याजक निवडले.
 16 इस्राएलच्या सर्व वंशातील जे लोक इस्राएलचा देव परमेश्वर याच्याशी एकनिष्ठ होते ते ही, लेवींनी इस्राएल सोडल्यावर, परमेश्वराला यज्ञार्पणे करण्यासाठी यरुशलेमला आले.
 17 त्यामुळे यहूदाचे राज्य बलकट झाले.
 त्यांनी शलमोनाचा पुत्र रहबाम याला तीन वर्षे पाठिंबा दिला.
 या काळात त्यांनी दावीद आणि शलमोन यांच्यासारखेच आचरण ठेवले.
 18 रहबामने महलथशी विवाहा केला.
 तिचे वडील यरीमोथ आणि तिची आई अबीहईल.
 यरीमोथ हा दावीदाचा मुलगा.
 अबीहईल अलीयाबची मुलगी आणि अलीयाब हा इशायचा मुलगा.
 19 महलथापासून रहबामला यऊश, शमऱ्या आणि जाहम हे मुलगे झाले.
 20 मग रहबामने माकाशी विवाह केला.
 माका ही अबशालोमची नात.
 माकाला रहबामपासून अबीया, अत्थय, जीजा आणि शलोमीथ ही मुले झाली.
 21 रहबामचे आपल्या इतर पत्नी आणि उपपत्नी यांच्यापेक्षा माकावर अधिक प्रेम होते.
 माका अबशालोमची नात.
 रहबामला अठरा पत्नी आणि साठ उपपत्नी होत्या.
 त्याला अठ्ठावीस मुलगे आणि साठ मुली होत्या.
 22 अबीयाला रहबामने सर्व भावडांमध्ये अग्रक्रम दिला.
 कारण त्याला राजा करावे असा त्याचा मानस होता.
 23 रहबामने मोठ्या चतुराईने आपल्या सर्व मुलांना यहूदा आणि बन्यामिनमधील नगरांमध्ये विखरुन ठेवले.
 त्यांना उत्तम रसद पुरवली.
 त्यांची लगे लावून दिली.
          


