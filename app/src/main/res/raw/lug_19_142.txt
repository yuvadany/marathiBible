 1 Nkaabira Mukama n'eddoboozi lyange; N'eddoboozi lyange neegayirira Mukama.
 2 Nfuka mu maaso ge ebinneemulugunyisizza; Ndaga mu maaso ge ebinnakuwazizza; 3 Omwoyo gwange bwe gwazirika munda yange, ggwe wamanya ekkubo lyange.
 Mu kkubo lye ntambuliramu bankwekeddemu omutego.
 4 Mutunule ku mukono gwange ogwa ddyo, mulabe; kubanga tewali muntu ammanyi: Ekiddukiro kimbuze; tewali muntu ayagala emmeeme yange: 5 Nakukoowoola ggwe, ai Mukama; Nayogera nti Ggwe oli kiddukiro kyange, Omugabo gwange mu nsi ey'abalamu.
 6 Owulire okukaaba kwange; kubanga njeezebwa nnyo: Omponye eri abo abanjigganya; kubanga bansinga amaanyi.
 7 Oggyeemu emmeeme yange mu kkomera, neebazenga erinnya lyo: Abatuukirivu balinneetooloola; Kubanga olinkolera eby'ekisa ekingi.
          


