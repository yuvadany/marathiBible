 1 राजा अहश्वेरोशने लोकांवर कर बसवले.
 राज्यातील तसेच समुद्रकिनाऱ्याकडच्या दुरवरच्या नगरातील लोकांनाही कर भरावे लागले.
 2 आणि अहश्वेरोशने जे पराक्रम केले ते पारस आणि मेदय राजांच्या इतिहासाच्या पुस्तकात लिहिले आहेत.
 मर्दखयने केलेल्या इतर गोष्टीही या इतिहासग्रंथांमध्ये लिहिलेल्या आहेत.
 राजाने मर्दखयला महत्पदावर नेले.
 3 राजा अहश्वेरोशच्या खालोखाल यहुदी मर्दखयचे स्थान होते.
 त्याचे यहुदी बांधव त्याला फार मान देत.
 कारण लोकांच्या भल्यासाठी तो खूप मेहनत घेई.
 मर्दखयमुळे सर्व यहुद्यांना शांतता लाभली.
          


