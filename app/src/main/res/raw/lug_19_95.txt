 1 Mujje, tuyimbire Mukama: Tuyimbire n'eddoboozi ery'essanyu ejjinja ery'obulokozi bwaffe.
 2 Tujje mu maaso ge n'okwebaza, Tumuyimbire n'eddoboozi ery'essanyu ne zabbuli.
 3 Kubanga Mukama ye Katonda omukulu, Era Kabaka omukulu asinga bakatonda bonna.
 4 Enkonko z'ensi ziri mu mukono gwe; N'entikko z'ensozi nazo zizze.
 5 Ennyanja yiye, era yagikola; N'emikono gye gye gyabumba olukalu.
 6 Mujje, tusinze, tuvuuname; Tufukamire mu maaso ga Mukama Omutonzi waffe: 7 Kubanga ye Katonda waffe, Naffe tuli bantu ba ttale lye, era endiga ez'omu mukono gwe.
 Leero, oba nga munaawulira eddoboozi lye, 8 Temukakanyaza mitima gyammwe, nga e Meriba, Nga ku lunaku olw'e Masa mu ddungu: 9 Bajjajja bammwe bwe bankema, Ne bangeza, ne balaba omulimu gwange.
 10 Emyaka amakumi ana nanyiikaalira ab'emirembe giri, Ne njogera nti Be bantu abakyama mu mutima gwabwe, So tebamanya makubo gange: 11 Kyennava ndayira mu busungu bwange, Nga tebaliyingira mu kiwummulo kyange.
          


