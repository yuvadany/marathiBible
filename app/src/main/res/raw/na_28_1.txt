1 बैरीचा मुलगा होशेय याला परमेश्वराचा संदेश आला, त्या वेळेस उज्जीया, योथाम, आहाज आणि हिज्कीया हे यहूदाचे राजे होते.
 व योवाशाचा मुलगा यराबाम इस्राएलावर राज्य करीत होता.
 2 हा होशेयला आलेला परमेश्वराचा पहिलाच संदेश होता.
 परमेश्वर म्हणाला, “जा आणि वेश्येशी लग्न कर.
 तिला मुले होऊ देत.
 का? कारण ह्या देशातील लोक वेश्येप्रमाणेच वागले आहेत.
 त्यांनी परमेश्वराचा विश्वासघात केला आहे.
” 3 म्हणून होशयने दिब्लाइमाची मुलगी गोमर हिच्याशी लग्न केले.
 तिला दिवस गेले व तिला मुलगा झाला.
 4 परमेश्वराने होशेयला सांगितले, “या मुलाचे नाव इज्रेल ठेव.
 का? कारण लवकरच, येहू घराण्याने इज्रेल दरीत जो रक्तपात केला, त्याबद्दल मी त्यांना शिक्षा करणार आहे.
 मग मी इस्राएल राष्टांचा शेवट करीन.
 5 त्या वेळी मी इज्रेल दरीत, इस्राएलाचे धनुष्य मोडीन.
” 6 मग गोमरला पुन्हा दिवस गेले.
 ह्या खेपेस तिने एका मुलीला जन्म दिला.
 परमेश्वर होशेयला म्हणाला, “तिचे नाव लो - रूहामा ठेव.
 का? कारण मी यापुढे इस्राएल राष्टाला अजिबात दया दाखविणा नाही.
 मी त्यांना क्षमा करणार नाही.
 7 पण मी यहूदावर दया करीन.
 मी यहूदा राष्टाला वाचवीन, त्यांना वाचविण्यासाठी मी धनुष्य नाही.
 किंवा तलवार, यांचा उपयोग करणार नाही.
 मी माझ्या सामर्थ्याच्या बळावर त्यांना तारीन.
” 8 मग लो-रूहमेचे दूध तुटल्यावर गोमरला पुन्हा दिवस गेले या खेपेला तिने एका मुलाला जन्म दिला.
 9 परमेश्वराने त्या मुलाचे नाव “लो-अम्मी ठेवण्यास सांगितले.
 का? कारण तुम्ही माझे लोक नव्हेत व मी तुमचा परमेश्वर नाही.
” 10 “भविष्यकाळात, समुद्रकाठच्या वाळूच्या कणांप्रमाणे इस्राएली लोक असतील.
 तुम्ही वाळू मापू वा मोजू शकत नाही.
 मग ‘तुम्ही माझे लोक नव्हत’ असे ज्यांना म्हणण्यात आले, ‘त्याऐवजी त्यांना तुम्ही जिवंत परमेश्वराची लेकरे आहात.
’ असे म्हणण्यात येईल.
 11 “मग यहूदाचे व इस्राएलचे लोक एकत्र येतील.
 ते त्यांच्यासाठी एक राजा निवडतील.
 त्याचे राष्ट भूप्रदेशापेक्षा खूपच मोठे असेल.
 तेव्हा इज्रेलचा दिवस खरोखर चांगला असेल.
”          


