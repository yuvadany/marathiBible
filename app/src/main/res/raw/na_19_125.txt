 1 जे लोक परमेश्वरावर विश्वास ठेवतात ते सियोन पर्वतासारखे आहेत.
 ते कधीही थरथरणार नाहीत.
 ते सदैव असतील.
 2 यरुशलेमच्या सभोवती पर्वत आहेत आणि परमेश्वर त्याच्या माणसांभोवती आहे.
 तो त्याच्या माणसांचे सदैव रक्षण करील.
 3 दुष्ट लोक चांगल्या माणसांच्या जमिनीवर कधीही ताबा मिळवू शकणार नाहीत.
 जर तसे घडले तर चांगले लोकही वाईट वागायला लागतील.
 4 परमेश्वरा, तू चांगल्या लोकांशी चांगला राहा.
 ज्या लोकांची मने शुध्द आहेत त्यांच्याशी तू चांगला राहा.
 5 दुष्ट लोक वाईट गोष्टी करतात.
 परमेश्वर त्या दुष्ट लोकांना शिक्षा करील.
 इस्राएलमध्ये शांती नांदू दे.
          


