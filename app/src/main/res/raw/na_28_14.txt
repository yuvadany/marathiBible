 1 इस्राएला, तू पडलास.
 तू परमेश्वराविरुध्द पाप केलेस.
 पण आता परमेश्वराकडे, तुझ्या परमेश्वराकडे, परत ये.
 2 तू ज्या गोष्टी बोलणार आहेस, त्याबद्दल विचार कर व परमेश्वराकडे परत ये.
 “त्याला सांग की आमचे पाप धुवून टाक आम्ही करीत असलेल्या चांगल्या गोष्टीं चा स्वीकार कर.
 आम्ही आमच्या ओठांद्वारे तुझी स्तुती करू.
 3 “अश्शूर आम्हाला वाचविणार नाही.
 आम्ही घोड्यांवर स्वार होणार नाही.
 आम्ही हातांनी बनविलेल्या गोष्टींना ‘आमचा देव’ असे पुन्हा म्हणणार नाही का? कारण अनाथांवर करुणा करणारा तूच एकमेव आहेस.
 4 परमेश्वर म्हणतो, “त्यानी माझा त्याग केली तरी मी त्यांना ह्या गोष्टीबद्दल क्षमा करीन.
 मी मोकळेपणाने त्यांच्यावर प्रेम करीन.
 आता मी त्यांच्यावर रागावलो नाही.
 5 मी इस्राएलासाठी दहिवराप्रमाणे होईन.
 इस्राएल लिलीप्रमाणे फुलेल, लबानोनमधील गंधसरूंप्रमाणे तो फोफावेल.
 6 त्याच्या फांद्यांचा विस्तार होईल व तो जैतुनाच्या सुंदर वृक्षाप्रमाणे होईल.
 लंबानोनमधील गंधसरूंच्या गंधाप्रमाणे त्याचा सुवास असेल.
 7 इस्राएलचे लोक, पुन्हा, माझ्या सुराक्षितेत राहातील ते धान्याप्रमाणे वाढतील ते वेलीप्रमाणे विस्तारतील.
 ते लबानोनमधील द्राक्षारसाप्रमाणे होतील.
” 8 “एफ्राईम, माझा (परमेश्वराचा) मूर्तीशी काहीही संबंध असणार नाही, तुमच्या प्रार्थनेला उत्तर देणारा मीच एकमीच आहे.
 फक्त मीच तुमच्यावर लक्ष ठेवतो, मी सदाहरित देवदारूसारखा आहे.
 माझ्यामुळे तुम्हाला फळ मिळते.
” 9 शहाण्या माणसाला या गोष्टी समजतात.
 चलाख माणसाने या गोष्टी शिकाव्या परमेश्वराचे मार्ग योग्य आहेत.
 त्यामुळे सज्जन जगतील व दुर्जन मरतील.
          


