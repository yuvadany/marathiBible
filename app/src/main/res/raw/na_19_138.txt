 1 देवा, मी अगदी मनापासून तुझी स्तुती करतो.
 मी सर्व देवांसमोर तुझे गाणे गाईन.
 2 देवा, मी तुझ्या पवित्र मंदिरासमोर नतमस्तक होतो.
 मी तुझ्या नावाची, तुझ्या खऱ्या प्रेमाची आणि तुझ्या इमानदारीची स्तुती करतो.
 तू तुझ्या शब्द सामर्थ्याबद्दल प्रसिध्द आहेस.
 आता तर तू ते अधिकच वाढवले आहेस.
 3 देवा, मी तुला मदतीसाठी हाक मारली आणि तू मला होकार दिलीस.
 तू मला शक्ती दिलीस.
 4 परमेश्वरा, पृथ्वीवरचे सर्व राजे तुझे बोलणे ऐकतील तेव्हा ते तुझी स्तुती करतील.
 5 ते परमेश्वराच्या पध्दतीचे गुणगान करतील कारण परमेश्वराची महिमा अगाध आहे.
 6 देव फार म्हत्वाचा आहे पण तो दुबळड्यालोकांचा कैवारी आहे गर्विष्ठ लोक काय करतात ते देवाला माहीत आहे परंतु तो त्यांच्यापासून दूर राहातो.
 7 देवा, मी जर संकटात सापडलो तर मला जिवंत ठेव.
 जर माझे शत्रू माझ्यावर रागावले तर त्यांच्यापासून माझे रक्षण कर.
 8 परमेश्वरा, तू कबूल केलेल्या वस्तू मला दे.
 परमेश्वरा, तुझे खरे प्रेम सदैव असते.
 परमेश्वरा, तू आमची निर्मिती केलीस, आता आम्हाला सोडू नकोस.
          


