 1 यहुदाच्या प्रदेशात परत आलेले याजक व लेवी पुढीलप्रमाणे:
 शल्तीएलचा मुलगा जरूब्बाबेल आणि येशूवा यांच्याबरोबर ते आले.
 त्यांच्या नावांची यादी अशी:
 सराया, यिर्मया, एज्रा, 2 अमऱ्या, मललूख हत्तूश, 3 शखन्या, रहूम मरेमोथ, 4 इद्दो, गिन्नथोई, अबीया, 5 मियामीन, माद्या, बिलगा, 6 शमया, योयरीब, यदया.
 7 सल्लू आमोक, हिल्कीया, यदया, हे लोक येशूवाच्या कारकिर्दीत, याजक आणि त्यांचे नातलग यांचे प्रमुख होते.
 8 लेवी असे:
 येशूवा, बिन्नुइ, कदमीएल, शेरेब्या, यहूदा, आणि मत्तन्या, हे लोक तसेच मत्तन्याचे नातेवाईक देवाच्या स्तुतिस्तोत्रांचे प्रमुख होते.
 9 बकबुक्या आणि उन्नी हे या लेव्यांचे नातलग होते.
 देवाच्या स्तुतिउपासनेच्या वेळी हे दोघे त्यांच्या पलीकडे उभे राहात.
 10 येशूवा योयाकीमचा पिता.
 योयाकीम एल्याशीबाचा जन्मदाता.
 एल्याशीबाचा मुलगा योयादा.
 11 योयादाने योनाथानला जन्म दिला आणि योनाथानने यद्दवाला.
 12 योयाकीमच्या काळात याजकांच्या घराण्यांचे मुख्य असलेले लोक पुढील प्रमाणे:
सरायाच्या घराण्याचा प्रमुख मराया.
 यिर्मयाच्या घराण्याचा प्रमुख हनन्या 13 एज्राच्या घराण्याचा प्रमुख मशुल्लाम.
 अमऱ्याच्या घराण्याचा प्रमुख यहोहानान.
 14 मल्लूखीच्या घराण्याचा प्रमुख योनाथान शबन्याच्या घराण्याचा प्रमुख योसेफ 15 हरिमच्या घराण्याचा प्रमुख अदना.
 मरामोथच्या घराण्याचा प्रमुख हेलकइ.
 16 हद्दोच्या घराण्याचा प्रमुख जखऱ्या.
 गिन्नथोनच्या घराण्याचा प्रमुख मशुल्लाम.
 17 अबीयाच्या घराण्याचा प्रमुख जिख्री.
 मिन्यामिन आणि मोवद्या यांच्या घराण्याचा प्रमुख पिल्तय.
 18 बिलगाच्या घराण्याचा प्रमुख शम्मूवा शमयाच्या घराण्याचा प्रमुख यहोनाथान.
 19 योयारीबच्या घराण्याचा प्रमुख मत्तनय.
 यदयाच्या घराण्याचा प्रमुख उज्जी.
 20 सल्लयाच्या घराण्याचा प्रमुख कल्लय आमोकच्या घराण्याचा प्रमुख एबेर 21 हिल्कीयाच्या घराण्याचा प्रमुख हशब्या यदायाच्या घराण्याचा प्रमुख नथनेल.
 22 एल्याशीब, योयादा, योहानान व यद्दवा यांच्या दिवसात ज्या लेव्यांच्या आणि याजकांच्या घराण्यांचे प्रमुख होते त्यांची नावे पारसी राजा दारयावेश याच्या कारकिर्दीत लिहून ठेवलेली आहेत.
 23 लेवी घराण्यातील वंशजांच्या कुटुंबप्रमुखांची नावे एल्याशीबचा मुलगा योहानान याच्या काळापर्यत इतिहासाच्या पुस्तकात लिहिलेली आहेत.
 24 लेव्यांचे प्रमुख असे होते:
 हशब्या, शेरेब्या, कदमीएलचा मुलगा येशूवा, आणि त्यांचे भाऊ देवाची गौरव गीते आणि स्तोत्रे गाण्यासाठी हे भाऊ त्यांच्या पलीकडे उभे राहात.
 एक समूह दुसऱ्या समूहाला प्रत्युत्तर करी.
 देवाचा माणूस दावीद याची तशीच आज्ञा होती.
 25 दरवाजांच्या पलीकडच्या कोठारांवर पहारे करणाऱ्या द्वारपालांची नावे अशी:
 मत्तन्या, बकबुक्या, ओबद्या, मशुल्लाम, तल्मोन अक्कूब, 26 हे द्वारपाल योचाकीमच्या कारकिर्दीत सेवेत होते.
 योयाकीम हा येशूवाचा मुलगा आणि येशूवा योसादाकचा.
 नहेम्या हा राज्यपाल आणि एज्रा हा याजक व लेखक यांच्याच काळात हे द्वारपाल होते.
 27 यरुशलेमची तटबंदीची भिंत लोकांनी अर्पण केली.
 त्यांनी सर्व लेव्यांना यरुशलेमला एकत्र आणले.
 यरुशलेमची भिंत अर्पण करायच्या समारंभासाठी हे लेवी आपापल्या गावांहून आले.
 देवाची स्तुतिगीते आणि धन्यवादगीते गाण्यासाठी ते आले.
 त्यांनी झांजा, सतार व वीणा ही वाद्ये वाजवली.
 28 शिवाय सर्व गायक देखील यरुशलेम भोवतालच्या गावांहून यरुशलेमला आले.
 नटोफा, बेथ-गिलगाल, गेबा आणि अजमावेथ ही ती गावे होत.
 यरुशलेम भोवतालच्या प्रदेशात या गायकांनी आपल्यासाठी ही छोटी गावे वसवली होती.
 29 30 नंतर याजक व लेवी यांनी समारंभपूर्वक स्वत:
चे शुध्दीकरण केले.
 त्यानंतर त्यांनी बाकीचे लोक, वेशी, यरुशलेमची भिंत यांनाही शुध्द करण्याचा समारंभ केला.
 31 यहुदाच्या नेत्यांना मी वर जाऊन तटबंदीवर थांबायला सांगितले.
 देवाला धन्यवाद देण्यासाठी गायकांचे दोन मोठे वृंदही मी नेमले.
 त्यातल्या एका गटाने राखेच्या ढिगाच्या वेशीकडे उजवीकडच्या भिंतीच्या वर जावयाचे होते.
 32 होशया आणि यहुदाचे निम्मे अधिकारी त्यांच्या मागोमाग गेले.
 33 अजऱ्या, एज्रा, मशुल्लाम, 34 यहूदा, बन्यामीन, शमया, यिर्मया हे ही त्यांच्या पाठोपाठ होते.
 35 काही याजकही त्यांच्यापाठोपाठ रणशिंग वाजवत भिंतीकडे निघाले.
 जखऱ्या देखील त्यांच्या मागे निघाला.
 (जखऱ्या योनाथानचा मुलगा, योनाथान शमयाचा मुलगा, शमया मत्तन्याचा, मत्तन्या मिखाचा, मिखाचा जक्कूरचा आणि जक्कूर आसाफचा मुलगा) 36 आसाफचे भाऊ म्हणजे शमया, अजरेल, मिललई, गिललइ, माई नथनेल, यहूदा, हनानी हे ही वाद्ये घेऊन निघाले.
 ही वाद्ये देवाचा माणूस दावीद याने केली होती.
 भिंत अर्पण करण्यासाठी जो लोकांचा गट आलेला होता त्यांना एज्रा हा लेखक पुढे घेऊन गेला.
 37 झऱ्याच्या वेशीपाशी ते पोहोंचले.
 पायऱ्या चढून ते दावीदनगरापर्यंत गेले.
 नगराच्या तटंबैदीच्या भिंतीवर ते होते.
 दावीदच्या घरावरुन चालत जाऊन ते पाण्याच्या वेशीकडे गेले.
 38 गायकांचा दुसरा गट दुसऱ्या दिशेला, डावीकडे निघाला.
 भिंतीच्यावर ते पोचेपर्यंत मी त्यांच्या पाठोपाठ होतो.
 अर्धे लोकही त्यांच्या मागोमाग गेले.
 भटृयांच्या दुर्गावरुन ते रुंद कोटाकडे गेले.
 39 मग ते पुढील वेशींवरुन गेले.
 एफ्राईमची वेस जुनी वेस, मत्स्य वेस.
 हनानेलचा दुर्ग आणि शतकाचा दुर्ग यांच्यावरुन ते पुढे गेले.
 मेंढरांच्या वेशीपर्यंत जाऊन ते पहाऱ्याच्या वेशीजवळ ते थांबले 40 मग गायकांचे दोन्ही समूह देवाच्या मंदिरात आपापल्या जागी गेले.
 मी माझ्या जागी उभा राहिलो.
 अधिकाऱ्यांपैकी निम्म्यांनी मंदिरातील आपापल्या जागा घेतल्या.
 41 मग पुढील याजक आपापल्या जागी उभे राहिले:
 एल्याकीम, मासेया, मिन्यामीन, मीखाया, एल्योएनाई, जखऱ्या, हनन्या या याजकांजवळ त्यांचे रणशिंग होते.
 42 मग मासेया, शमाया, एलाजार, उज्जी, यहोहानान, मल्खीया, एलाम व एजेर हे याजक मंदिरात आपापल्या जागी उभे राहिले.
मग यिज्र ह्याच्या अधिपत्याखाली या दोन्ही गायक गटांनी गायनाला सुरुवात केली.
 43 या खास दिवशी याजकांनी बरेच यज्ञ केले.
 सर्वजण अतिशय आनंदात होते.
 देवाने सर्वांना आनंदित केले होते.
 बायका आणि मुलेसुध्दा अतिशय हर्षभरित झाली होती.
 दूरवरच्या लोकांनाही यरुशलेममधला आनंदाचा जल्लोष ऐकू येत होता.
 44 त्यादिवशी कोठारांवरील लोकांच्या नेमणुका केल्या आपल्या झाडांची पहिली फळे वहिली आणि धान्यातला एकदशांश वाटा लोक घेऊन आले.
 कोठारप्रमुखांनी या वस्तू कोठारात ठेवल्या.
 सेवेत असलेले याजक व लेवी यांच्याबद्दल यहुद्यांना अतिशय समाधान होते.
 म्हणून त्यांनी कोठारात ठेवायला पुष्कळशा गोष्टी आणून दिल्या.
 45 याजक आणि लेवी यांनी देवासाठी करायची ती सर्व कृत्ये केली.
 लोकांच्या शुध्दीकरणाचे विधी त्यांनी पार पाडले.
 गायक व द्वारपाल यांनी आपली कामगिरी बजावली.
 दावीद आणि शलमोन यांच्या आज्ञेबरहुकूम त्यांनी सर्व यथसांग केले.
 46 (फार पूर्वी, दावीदच्या काळी आसाफ गायकांचा मुख होता.
 त्याच्याजवळ देवाची स्तुतिगीते आणि धन्यवादगीते पुष्कळ होती.
 47 अशाप्रकारे जरुब्बाबेल आणि नहेम्या यांच्या काळांत समस्त इस्राएली लोकांनी गायक आणि द्वारपाल यांच्यासाठी रोजच्या रोज लागेल ते दिले.
 इतर लेव्यांसाठीही लोकांनी काही रक्कम बाजूला ठेवली.
 आणि अहरोनच्या वंशजांसाठी (म्हणजेच याजकांसाठी) लेव्यांनी पैसे वेगळे ठेवले.
          


