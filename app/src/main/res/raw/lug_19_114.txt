 1 Isiraeri bwe yava mu Misiri, Ennyumba ya Yakobo mu bantu ab'olulimi olulala; 2 Yuda n'abeera awatukuvu we, Isiraeri amatwale ge.
 3 Ennyanja n'eraba ekyo, n'edduka Yoludaani n'agobebwa okudda ennyuma.
 4 Ensozi ne zibuuka ng'endiga eza seddume, N'obusozi obutono ng'obuliga.
 5 Wali otya, ggwe ennyanja, okudduka? Naawe Yoludaani, okudda ennyuma? 6 Mmwe ensozi, okubuuka ng'endiga eza seddume; Mmwe obusozi obutono, ng'obuliga? 7 Kankana, ggwe ensi, awali Mukama, Awali Katonda wa Yakobo; 8 Eyafuula ejjinja ekidiba eky'amazzi, Ery'embaalebaale oluzzi olw'amazzi.
          


