 1 लोकहो!
 तुम्ही टाळ्या वाजवा.
 तुम्ही सर्व लोक देवाशी आनंदाने जल्लोष करा.
 2 सर्वशक्तिमान परमेश्वर भीतिदायक आहे.
 तो सर्व पृथ्वीवरील महान राजा आहे.
 3 त्याने आपल्याला दुसऱ्या लोकांचा पराभव करायला मदत केली.
 त्याने ते देश आपल्या अधिपत्याखाली आणले.
 4 देवाने आपल्यासाठी आपल्या प्रदेशाची निवड केली.
 त्याने त्याला आवडणाऱ्या याकोबासाठी हा अद्भुत रम्य देश निवडला.
 5 परमेश्वर बिगुलाच्या आणि तुतारीच्या आवाजात आपल्या सिंहासानाकडे जातो.
 6 देवाचे गुणगान करा.
 आपल्या राजाची स्तुतिपर गाणी गा.
 7 देव सर्व जगाचा राजा आहे.
 त्याच्या स्तुतिपर गाणे गा.
 8 देव त्याच्या पवित्र सिंहासनावर बसतो.
 तो सगळ्या देशांवर राज्य करतो.
 9 देशांचे प्रमुख अब्राहामाच्या देवाच्या लोकांना भेटतात.
 सर्व देशांचे प्रमुख देवाचे आहेत.
 देव त्या सगळ्यां पेक्षा थोर आहे.
          


