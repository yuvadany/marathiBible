 1 ही शलमोनाची आणखी काही नीतिसूत्रे आहेत.
 यहुदाचा राजा हिज्कीया याच्या नोकरांनी या शब्दांची नक्कल केली.
 2 काही गोष्टी आपल्याला माहीत नसाव्यात अशी देवाची इच्छा असते.
 या गोष्टी आपल्यापासून लपवून ठेवायचा देवाला हक्क आहे.
 पण राजा ज्या गोष्टी शोधून काढतो त्याबद्दल त्याला मान मिळतो.
 3 आकाश उंच आपल्या डोक्यावर आहे आणि जमीन आपल्या पायाखाली.
 राजांच्या मनाचेही तसेच आहे.
 आपण ते समजू शकत नाही.
 4 चांदीतल्या निरुपयोगी वस्तू काढून ती शुध्द केली तर कामगार त्यापासून सुंदर वस्तू बनवू शकतो.
 5 त्याचप्रमाणे राजापासून त्याचे दुष्ट उपदेशक दूर केले तर चांगुलपणा त्याचे राज्य भक्कम करील.
 6 राजासमोर स्वत:
ची फुशारकी मारु नका.
 आपण प्रसिध्द आहोत असे म्हणू नका.
 7 राजाने स्वत:
च तुम्हाला आमंत्रण दिलेले अधिक चांगले.
 पण तुम्ही स्वत:
 होऊनच गेलात तर इतर लोकांसमोर तुम्हाला गोंधळल्यासारखे होईल.
 8 तुम्ही काही बघितले असेल तर त्याबद्दल न्यायाधीशाला सांगण्याची घाई करु नका.
 तुम्ही चुकत आहात हे दुसऱ्याने सिध्द केले तर तुम्ही गोंधळून जाल.
 9 जर तुमचे आणि दुसऱ्या माणसाचे एकमत होत नसेल तर काय करायचे ते आपसात ठरवा आणि दुसऱ्याच्या गुप्त गोष्टी कुणाला सांगू नका.
 10 तुम्ही जर त्या सांगितल्या तर तुम्हाला लाज वाटेल.
 आणि तुमचे वाईट झालेले नाव तुम्ही कधीही घालवू शकणार नाही.
 11 तुम्ही जर योग्य वेळी चांगली गोष्ट संगितली तर ते चांदीच्या तबकातले सोन्याचे सफरचंद असेल.
 12 जर शहाण्या माणसाने तुम्हाला समज दिली असेल तर ती शुध्द सोन्याच्या अंगठ्यापेक्षा किंवा दागिन्यांपेक्षा अधिक किंमती असल.
 13 विश्वासू दूताची किंमत ज्यांनी त्याला पाठविले असेल त्यांच्या इतकीच असते.
 तो उन्हाळ्यातील हंगामाच्या दिवसांतल्या थंडगार पाण्यासारखा आहे.
 14 जे लोक भेटी देण्याचे वचन देतात पण देत मात्र कधीच नाहीत ते पाऊस न आणणारे ढग आणि वारा यांसारखे आहेत.
 15 धीराचे बोलणे माणसाच्याच काय पण राजाच्या विचारातही बदल करु शकते.
 हळूवार बोलणे फार परिणामकारक असते.
 16 मध चांगला असतो पण तो खूप खाऊ नका.
 तुम्ही जर तो खूप खाल्लात तर तुम्हाला त्याचा तिटकारा येईल.
 17 त्याचप्रमाणे तुमच्या शेजाऱ्याच्या घरात सारखे जाऊ नका.
 जर तुम्ही सारखे गेलात तर तो तुमचा तिरस्कार करायला लागेल.
 18 जो माणूस खरे सांगत नाही तो धोकादायक असतो.
 तो सोटा, तलवार किंवा तीक्षण बाण यांसारखा असतो.
 19 खोटे बोलणाऱ्यावर संकटकाळी विश्वास टाकू नका.
 तो माणूस दुखणाऱ्या दातासारखा वा जायबंदी झालेल्या पायासारखा असतो.
 तुम्हाला त्याची तेव्हा सर्वांत जास्त गरज असते तेव्हाच तो तुम्हाला इजा करत असतो.
 20 दु:
खी माणसासमोर आनंदी गीत गाणे हे त्याला थंडी वाजत असताना त्याच्या अंगावरील कपडे काढून टाकण्यासारखे आहे.
 ते सोड्यात शिरका मिसळण्यासारखे आहे.
 21 तुमचा शत्रू जर भुकेला असला तर त्याला खायला अन्न द्या.
 तो जर तहानेला असला तर त्याला प्यायला पाणी द्या.
 22 तुम्ही जर असे केलेत तर त्याला लाज वाटेल.
 त्याच्या डोक्यावर जळते निखारे टाकल्यासारखे ते असेल.
 आणि परमेश्वर तुम्हाला बक्षीस देईल कारण तुम्ही तुमच्या शत्रूशी चांगले वागलात.
 23 उत्तरेकडून वाहणारा वारा पाऊस आणतो त्याचप्रमाणे चुगल्या राग आणतात.
 24 वाद घालणाऱ्या बायकोबरोबर घरात राहाण्यापेक्षा छपरावर राहाणे अधिक चांगले.
 25 खूप लांबच्या स्थळाहून आलेली, चांगली बातमी ही तुमच्या नहानलेल्या जीवाला थंडगार पाण्यासारखी असते.
 26 जर चांगला माणूस दुबळा झाला आणि वाईट माणसाचा मार्ग आक्रमू लागला तर ते चांगल्या पाण्यात माती कालवल्यासारखे असते.
 27 जर तुम्ही खूप मध खाल्लात तर तो तुमच्यासाठी योग्य नाही.
 त्याचप्रमाणे स्वत:
साठी खूप मानमरातब घेण्याचा प्रयत्न करु नका.
 28 जर माणूस स्वत:
वर ताबा मिळवू शकत नसेल तर तो तटबंदी मोडून पडलेल्या शहरासारखा आहे.
          


