 1 परमेश्वराने नवीन आणि अद्भुत गोष्टी केल्या म्हणून त्याच्यासाठी नवीन गाणे गा.
 2 त्याच्या पवित्र उजव्या बाहूने त्याच्याकडे विजय परत आणला.
 3 परमेश्वराने राष्ट्रांना त्याची उध्दाराची शक्ती दाखवली.
 परमेश्वराने त्यांना त्याचा चांगुलपणा दाखवला.
 4 त्याच्या भक्तांना इस्राएलाच्या लोकांशी असलेला देवाचा प्रामाणिकपणा आठवला.
 दूरच्या प्रदेशातील लोकांना देवाची वाचवण्याची शक्ती दिसली.
 5 पृथ्वीवरच्या प्रत्येक माणसा, परमेश्वराचा जयजयकार कर.
 त्वरेने त्याचे गुणवर्णन करायला सुरुवात कर.
 6 वीणे, परमेश्वराची स्तुती करा.
 वीणेच्या झंकारांनो, त्याची स्तुती करा.
 7 कर्णे आणि शिंग वाजवून आपल्या राजाचे, परमेश्वराचे गुणवर्णन करा.
 8 समुद्र, पृथ्वी आणि त्यावरील सर्व वस्तूंना जोर जोरात गाऊ द्या.
 9 नद्यांनो, टाळ्या वाजवा पर्वतांनो, सगळ्यांनी बरोबर गाणे गा.
 [10] परमेश्वरासमोर गा.
 कारण तो जगावर राज्य करायला येत आहे.
 तो जगावर न्यायाने राज्य करेल, तो लोकांवर चांगुलपणाने राज्य करेल.
          


