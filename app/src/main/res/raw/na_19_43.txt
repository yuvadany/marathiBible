 1 देवा तुला न अनुसरणारा एक माणूस इथे आहे.
 तो कपटी आहे आणि तो खोटे बोलतो देवा मी बरोबर आहे हे सिध्द कर.
 माझा बचाव कर.
 मला त्या माणसापासून वाचव.
 2 देवा, तू माझे सुरक्षित स्थान आहेस तू मला का सोडलेस? माझ्या शत्रूंपासून कशी सुटका करायची ते तू मला का दाखवले नाहीस? 3 देवा, तुझा प्रकाश आणि सत्य माझ्यावर उजळू दे तुझा प्रकाश आणि सत्य मला मार्ग दाखवेल.
 ते मला तुझ्या पवित्र डोंगराकडे नेतील.
 ते मला तुझ्या घराकडे नेतील.
 4 मी देवाच्या वेदीजवळ जाईन मला अत्यंत सुखी करणाऱ्या देवाकडे मी येईन.
 देवा, माझ्या देवा मी तुझी वीणा वाजवून स्तुती करीन.
 5 मी इतका खिन्न का आहे? मी इतका का तळमळतो आहे? मी देवाच्या मदतीची वाट पहायला हवी.
 मला देवाची स्तुतीकरायची आणखी संधी मिळेल.
 तो मला वाचवेल.
          


