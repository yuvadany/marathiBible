 1 Ndokola, ai Katonda, n'erinnya lyo, Onsalire omusango mu maanyi go.
 2 Wulira okusaba kwange, ai Katonda; Otege okutu eri ebigambo eby'akamwa kange.
 3 Kubanga bannaggwanga bangolokokeddeko, N'ab'ekyejo banoonyezza emmeeme yange: Tebateese Katonda mu maaso gaabwe.
 (Seera) 4 Laba, Katonda ye mubeezi wange: Mukama ali wamu n'abo abanyweza emmeeme yange.
 5 Aliwalana obubi obwo ku balabe bange: Obazikirize mu mazima go.
 6 Ssaddaaka ey'omwoyo ogw'eddembe gye ndikuwa ggwe: Neebazanga erinnya lyo, ai Mukama, kubanga ddungi.
 7 Kubanga anziye mu kweraliikirira kwonna; N'eriiso lyange lirabye bye njagala nga bituuse ku balabe bange.
          


