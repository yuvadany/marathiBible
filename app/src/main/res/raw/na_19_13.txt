 1 परमेश्वरा, तू मला आणखी किती काळ विसरुन जाणार आहेस? तू मला कायमचाच विसरणार आहेस का? किती काळापर्यंत तू माझा स्वीकार करायला नकार देणार आहेस? 2 तू मला विसरला आहेस की नाही याबद्दल मी किती काळ संभ्रमात राहू!
 माझ्या ह्दयातले हे दुख मी किती काळ सोसू? माझे शत्रू माझ्यावर आणखी किती काळापर्यंत विजय मिळवणार आहेत? 3 परमेश्वरा, माझ्या देवा, माझ्याकडे बघ.
 माझ्या प्रश्नांचे उत्तर दे.
 मला उत्तर कळू दे.
 नाही तर मी मरुन जाईन.
 4 जर तसे घडले तर माझा शत्रू म्हणेले, “मी त्याच्यावर विजय मिळवला” माझ्या शत्रूने जर माझा पराभव केला तर तो खूष होईल.
 5 परमेश्वरा, मी तुझ्या प्रेमाखातर तुझ्या मदतीची अपेक्षा केली.
 तू मला वाचवलेस आणि मला सुखी केलेस.
 6 मी परमेश्वरासाठी आनंदाचे गाणे गातो कारण त्याने माझ्यासाठी कितीतरी चांगल्या गोष्टी केल्या आहेत.
          


