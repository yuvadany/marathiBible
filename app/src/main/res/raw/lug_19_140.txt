 1 Omponye, ai Mukama, eri omubi; Onkuume eri omutemu: 2 Abayiiya ettima mu mutima gwabwe; Bakuŋŋaananga bulijjo okulwana.
 3 Basongodde olulimi lwabwe ng'omusota; Obusagwa bw'essalambwa buli wansi w'emimwa gyabwe.
 (Seera) 4 Onkuume, ai Mukama, eri emikono gy'ababi; Omponye eri omutemu: Abateesezza okukyamya ebigere byange olw'amaanyi.
 5 Ab'amalala bantegedde omutego n'emigwa; Bayaze ekitimba mu kkubo: Bantegedde ebyambika.
 (Seera) 6 Nagamba Mukama nti Ggwe oli Katonda wange: Owulire eddoboozi ery'okwegayirira kwange, ai Mukama.
 7 Ai Katonda Mukama, amaanyi ag'obulokozi bwange.
 Wambikka ku mutwe gwange ku lunaku olw'olutalo.
 8 Tokkiriza, ai Mukama, omubi by'ayagala; Toyamba lukwe lwe olubi; baleme okwegulumizanga.
 (Seera) 9 Omutwe gwabwe abanneetooloola, Ettima ery'emimwa gyabwe bo libabikkengako.
 10 Amanda agookya gabagweko: Basuulibwe mu muliro; Mu bunnya obuwanvu, baleme okugolokokanga nate.
 11 Ayogera obubi taanywerenga mu nsi: Obubi bunaayigganyanga omutemu okumusuula.
 12 Mmanyi nga Mukama aliwoza omusango gw'abo ababonyaabonyezebwa, N'ensonga ey'abanaku.
 13 Abatuukirivu tebalirema kwebaza linnya lyo: Ab'amazima balituula w'oli.
          


