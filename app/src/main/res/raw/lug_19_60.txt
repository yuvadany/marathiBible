 1 Ai Katonda, otusudde, otumenyeemenye; Wasunguwala; otukomyewo, tukwegayiridde.
 2 Wakankanya ensi; wagyasa: Ozibe enjatika zaayo; kubanga eyuuga.
 3 Abantu bo obalaze ebigambo ebizibu: otunywesezza omwenge ogw'okutagatta.
 4 Owadde ebendera abo abakutya, Eyolesebwe olw'amazima.
 (Seera) 5 Muganzi wo alyoke awonyezebwe, Lokola n'omukono gwo ogwa ddyo, otuddemu.
 6 Katonda yayogera mu butukuvu bwe; nti Ndijaguza: Ndisala mu Sekemu, era ndigabaagaba ekiwonvu ekya Sukkosi.
 7 Gireyaadi wange, era Manase wange; Efulayimu naye yakuuma omutwe gwange; Yuda gwe muggo gwange ogw'obwakabaka.
 8 Mowaabu kye kinaabirwamu kyange; Edomu ndimukasukira engatto yange: Ggwe Firisutiya, yogerera waggulu ku lwange.
 9 Ani alinnyingiza mu kibuga eky'amaanyi? Ani eyandeeta mu Edomu? 10 Totusudde, ai Katonda? So totabaala, ai Katonda, n'eggye lyaffe.
 11 Otuyambe eri omulabe: Kubanga obuyambi bw'abantu tebuliimu.
 12 Katonda ye anaatukozanga eby'obuzira: Kubanga oyo ye anaalinnyiriranga ku balabe baffe.
          


