 1 Nasanyuka bwe baŋŋamba nti Tugende mu nnyumba ya Mukama.
 2 Ebigere byaffe biyimiridde Munda mu miryango gyo, ggwe Yerusaalemi; 3 Ggwe Yerusaalemi, eyazimbibwa Okuba ekibuga ekigattiddwa awamu: 4 Ebika gye birinnya, bye bika bya Mukama, Okuba obujulirwa eri Isiraeri, Okwebazanga erinnya lya Mukama.
 5 Kubanga baateeka omwo entebe ez'okusalirako omusango, Entebe ez'ennyumba ya Dawudi.
 6 Musabirenga Yerusaalemi emirembe: Baliraba omukisa abakwagala.
 7 Emirembe gibeere mu bisenge byo, N'omukisa mu mayu go.
 8 Ku lwa baganda bange ne bannange Naayogera kaakano nti Emirembe gibeere mu ggwe.
 9 Olw'ennyumba ya Mukama Katonda waffe Naagezangako okukukola obulungi.
          


