 1 Ai Katonda, tosirika nate: Toleka kwogera, so tobeererawo, ai Katonda.
 2 Kubanga, laba, abalabe bo bayoogaana: N'abo abakukyawa bayimusizza omutwe.
 3 Basala enkwe ku bantu bo, Bateesa wamu obubi ku bantu bo abakweke.
 4 Boogedde nti Mujje tubazikirize balemenga okuba eggwanga; Erinnya lya Isiraeri liremenga okujjukirwa nate.
 5 Kubanga bateesezza wamu n'omwoyo gumu; Balagaana endagaano ku ggwe: 6 Eweema za Edomu n'ez'Abaisimaeri; Mowaabu, n'Abakagale; 7 Gebali, ne Amoni, ne Amaleki; Firisutiya awamu n'abo abatuula mu Ttuulo: 8 Era n'Obwasuli bwegasse nabo; Bayambye abaana ba Lutti.
 (Seera) 9 Obakole nga bwe wakola Midiyaani; nga Sisera, nga Yabini, ku mugga Kisoni; 10 Obakole nga bwe wakola Midiyaani; nga Sisera, nga Yabini, ku mugga Kisoni; 11 Abakungu baabwe obafaananye nga Olebu ne Zeebu; Weewaawo, abalangira baabwe bonna nga Zeba ne Zalumunna: 12 Abaayogera nti Twetwalire fekka Ennyumba za Katonda tuzirye.
 13 Ai Katonda wange, obafuule ng'enfuufu ey'akazimu; Ng'ebisasiro empewo bye zitwala.
 14 Ng'omuliro ogwokya ekibira, Era ng'ennimi z'omuliro ezookya ensozi; 15 Obayigganye bw'otyo ne kibuyaga wo, Era obatiise n'empewo zo.
 16 Jjuza amaaso gaabwe okweraliikirira; Banoonyenga erinnya lyo, ai Mukama.
 17 Bakwatibwenga ensonyi, batyenga ennaku zonna; Weewaawo, beeraliikirirenga bazikirirenga: 18 Balyoke bategeerenga nga ggwe wekka, erinnya lyo YAKUWA, Oli waggulu nnyo ng'ofuga ensi yonna.
          


