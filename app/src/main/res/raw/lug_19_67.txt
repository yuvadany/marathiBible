 1 Katonda atusaasirenga, atuwenga omukisa.
 Atwakizenga amaaso ge; (Seera) 2 Ekkubo lyo limanyibwenga mu nsi, Obulamu bwo obulokola bumanyibwenga mu mawanga gonna.
 3 Abantu bakutenderezenga, ai Katonda; Abantu bonna bakutenderezenga.
 4 Kale, amawanga gasanyukenga gayimbenga olw'essanyu: Kubanga olisalira abantu emisango egy'ensonga, Era olifugira amawanga mu nsi.
 (Seera) 5 Abantu bakutenderezenga, ai Katonda; Abantu bonna bakutenderezenga, 6 Ensi ereese ekyengera kyayo: Katonda, ye Katonda waffe, anaatuwanga omukisa.
 7 Katonda anaatuwanga omukisa; N'enkomerero zonna ez'ensi zinaamutyanga.
          


