 1 Mu buziba nkukaabidde ggwe, ai Mukama.
 2 Mukama, owulire eddoboozi lyange: Amatu go galowooze Eddoboozi ery'okwegayirira kwange.
 3 Mukama, bw'onoobalanga ebitali bya butuukirivu, Ai Mukama, aliyimirira aluwa? 4 Naye waliwo okusonyiwa w'oli, Olyoke otiibwenga.
 5 Nnindirira Mukama, emmeeme yange erinda, Era ekigambo kye kye nsuubira.
 6 Emmeeme yange eyaayaanira Mukama, Okusinga abakuumi bwe bayaayaanira obudde okukya; Weewaawo, okusinga abakuumi bwe bayaayaanira obudde okukya.
 7 Ggwe Isiraeri, suubiranga Mukama; Kubanga awali Mukama we wali okusaasira, Era awali ye we wali okununula okungi.
 8 Era oyo alinunula Isiraeri Mu butali butuukirivu bwe bwonna.
          


