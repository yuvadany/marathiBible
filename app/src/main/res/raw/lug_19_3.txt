1 Mukama, abalabe bange nga beeyongedde!
 Abagolokoka okunnumba bangi.
 2 Bangi aboogera ku mmeeme yange Nti Talina kuyambwa mu Katonda.
 (Seera) 3 Naye ggwe, Mukama, oli ngabo enkuuma; Ekitiibwa kyange, era ayimiriza omutwe gwange.
 4 N'eddoboozi lyange, nkoowoola Mukama, Naye anziramu okuva ku lusozi lwe olutukuvu.
 (Seera) 5 Naagalamira ne nneebaka; Ne nzuukuka; kubanga Mukama ye ankuuma.
 6 Siritya bukumi bwa bantu, Abaneetooloola okunnumba.
 7 Golokoka, ai Mukama: ondokole, ai Katonda wange: Kubanga wakuba abalabe bange bonna ku ttama, Wamenya amannyo g'ababi.
 8 Obulokozi buli eri Mukama: Omukisa gwo gubeere ku bantu bo.
 (Seera)          


