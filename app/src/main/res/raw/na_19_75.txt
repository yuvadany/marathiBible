 1 देवा, आम्ही तुझी स्तुती करतो.
 आम्ही तुझी स्तुती करतो.
 तू जवळ आहेस आणि लोक तू करत असलेल्या अद्भुत गोष्टींबद्दल सांगतात.
 2 देव म्हणतो “मी न्यायदानाची वेळ निवडली, मी बरोबर न्याय करीन.
 3 पृथ्वी आणि तिच्यावरील सारे काही थरथर कापेल आणि पडायला येईल पण मी त्याला स्थिरता देईन.
” 4 “काही लोक गर्विष्ठ असतात.
 ते शक्तीशाली आणि महत्वपूर्ण आहेत असे त्यांना वाटते, परंतु मी त्यांना सांगतो, ‘फुशारक्या मारु नका.
 एवढे गर्विष्ठ बनू नका.
’ 5 6 या पृथ्वीवर एखाद्या व्यक्तीला मोठा बनवू शकेल अशी कोणतीही शक्ती नाही.
 7 देव न्यायाधीश आहे.
 कोणी मोठे व्हायचे ते देवच ठरवतो.
 देव एखाद्याला वर उचलतो आणि त्याला मोठे बनवतो.
 देव एखाद्याला खाली उतरवतो आणि त्याला मोठा करत नाही.
 8 देव दुष्टांना शासन करण्यास तयार आहे.
 परमेश्वराच्या हातात पेला आहे.
 तो पेला विषयुक्त द्राक्षारसाने भरलेला आहे.
 तो तो द्राक्षारस ओतेल आणि दुष्ट लोक तो शेवटच्या थेंबापर्यंत पितील.
 9 मी नेहमी लोकांना याबद्दल सांगेन.
 मी इस्राएलाच्या देवाचे गुणगान करीन.
 10 मी दुष्टांकडून सत्ता काढून घेईन आणि मी चांगल्या लोकांकडे सत्ता देईन.
          


