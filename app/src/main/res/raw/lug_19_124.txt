 1 Singa Mukama si ye yali ku luuyi lwaffe, Isiraeri ayogere kaakano; 2 Singa Mukama si ye yali ku luuyi lwaffe, Abantu bwe baatugolokokerako: 3 Banditumize, nga tukyali balamu, Obusungu bwabwe lwe bwatubuubuukirako: 4 Amazzi ganditutwalidde ddala, Mukoka yandiyise ku mmeeme yaffe: 5 Amazzi ag'amalala gandiyise ku mmeeme yaffe.
 6 Mukama yeebazibwe, Atatugabudde okuba emmere eri amannyo gaabwe.
 7 Emmeeme yaffe ewonye ng'ennyonyi mu mutego ogw'abatezi: Omutego gukutuse, naffe tuwonye.
 8 Okubeerwa kwaffe kuli mu linnya lya Mukama, Eyakola eggulu n'ensi.
          


