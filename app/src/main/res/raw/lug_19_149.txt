 1 Mumutendereze Mukama.
 Mumuyimbire Mukama oluyimba oluggya, N'ettendo lye mu kkuŋŋaaniro ery'abatukuvu: 2 Isiraeri asanyukire oyo eyamukola: Abaana ba Sayuuni bajagulize kabaka waabwe.
 3 Batendereze erinnya lye nga bazina: Bayimbe okumutendereza n'ekitaasa n'ennanga.
 4 Kubanga Mukama asanyukira abantu be: Aliwonya abawombeefu n'obulokozi.
 5 Abatukuvu bajagulize ekitiibwa: Bayimbirenga olw'essanyu ku bitanda byabwe.
 6 Ettendo eggulumivu lya Katonda libenga mu bulago bwabwe, N'ekitala eky'obwogi obubiri mu ngalo zaabwe; 7 Okuwalana eggwanga ku mawanga, N'okubonyaabonya abantu; 8 Okusiba bakabaka baabwe n'enjegere, N'abakungu baabwe n'ebisiba eby'ebyuma; 9 Okubatuukirizaako omusango ogwawandiikibwa: Abatukuvu be bonna balina ekitiibwa ekyo.
 Mumutendereze Mukama.
          


