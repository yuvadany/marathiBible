 1 Onsaasire, ai Katonda; kubanga abantu baagala okummira nze: Bazibya obudde nga balwana nga banjooga.
 2 Abalabe bange baagala okummira obudde okuziba: Kubanga abalwana nange n'amalala bangi.
 3 Buli lwe nnaatyanga, Neesiganga ggwe.
 4 Mu Katonda ndyebaza ekigambo kye: Katonda gwe nneesize, siritya; Ab'omubiri bayinza kunkola ki? 5 Bakyusa ebigambo byange okuzibya obudde: Ebirowoozo byabwe byonna bimbaako olw'obubi.
 6 Beekuŋŋaanya, beekweka, Bakebera ebisinde byange, Nga bwe baateega emmeeme yange.
 7 Baliwona olw'obutali butuukirivu? Mu busungu suula amawanga, ai Katonda.
 8 Ggwe obala okutambulatambula kwange: Oteeke amaziga gange mu kasumbi ko; Tegawandiikibwa mu kitabo kyo? 9 Abalabe bange ne balyoka badda ennyuma ku lunaku lwe ndikaabiriramu: Kino kye mmanyi, nga Katonda ali ku lwange.
 10 Mu Katonda nditendereza ekigambo kye: Mu Mukama nditendereza ekigambo kye.
 11 Katonda gwe nneesize, siritya; Abantu bayinza okunkola ki? 12 Ebirayiro byo biri ku nze, ai Katonda: Ndisasula ssaddaaka ez'okwebaza eri ggwe.
 13 Kubanga wawonya emmeeme yange okufa: Tewawonya bigere byange okwesittala? Ndyoke ntambule mu maaso ga Katonda mu musana ogw'abantu abalamu.
          


