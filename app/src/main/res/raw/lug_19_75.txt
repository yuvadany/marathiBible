 1 Tukwebaza, ai Katonda; Twebaza kubanga erinnya lyo liri kumpi: Abantu boogera ku bikolwa byo eby'ekitalo.
 2 Bwe ndiraba ebiro ebyateekebwawo, Ndisala emisango egy'ensonga.
 3 Ensi n'abantu bonna abagituulamu biweddewo: Nze nsimbye empagi zaayo.
 (Seera) 4 Nagamba ab'ekyejo nti Temugiranga kyejo: N'ababi nti Temuyimusanga jjembe: 5 Temuyimusanga waggulu jjembe lyammwe Temwogeranga n'ensingo enkakanyavu.
 6 Kubanga okugulumizibwa tekuva buvanjuba, Newakubadde ebugwanjuba, newakubadde obukiika obwa ddyo.
 7 Naye Katonda ye mulamuzi: Atoowaza ono, n'oli amugulumiza.
 8 Kubanga mu mukono gwa Mukama ekikompe mwekiri, n'omwenge gwamu guliko ejjovu; Kijjudde ogutabuddwamu, n'akifuka; Mazima ebbonda lyagwo ababi bonna ab'ensi balirikutamira, balirinywa.
 9 Naye nze naabuuliranga emirembe gyonna, Naayimbanga okutendereza Katonda wa Yakobo.
 10 Era n'amayembe gonna ag'ababi naagazikirizanga; Naye amayembe g'abatuukirivu ganaagulumizibwanga.
          


