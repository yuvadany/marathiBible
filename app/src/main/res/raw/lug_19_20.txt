 1 Mukama akuddemu ku lunaku olw'okunakuwala; Erinnya lya Katonda wa Yakobo likugulumizenga waggulu; 2 Akuweerezenga okubeerwa mu kifo ekitukuvu, Akuwenga amaanyi agava mu Sayuuni; 3 Ajjukirenga bye wawaayo byonna, Akkirizenga ssaddaaka yo enjokye; (Seera) 4 Akuweenga omutima gwo kye gwagala, Atuukirizenga okuteesa kwo kwonna.
 5 Tunaawangulanga mu bulokozi bwo, Ne mu linnya lya Katonda waffe tunaawanikanga ebendera zaffe: Mukama atuukirizenga by'osaba byonna.
 6 Kaakano mmanyi nga Mukama alokola oyo gwe yasiiga amafuta; Alimuddamu ng'ayima mu ggulu lye ettukuvu N'obulokozi obuwonya obw'omukono gwe ogwa ddyo.
 7 Abalala beesiga amagaali, n'abalala beesiga embalaasi: Naye ffe tunaayogeranga erinnya lya Mukama Katonda waffe.
 8 Bakutamye bo ne bagwa: Naye ffe tugolokose, ne tuyimirira.
 9 Lokola, Mukama: Kabaka atuddemu bwe tukoowoola.
          


