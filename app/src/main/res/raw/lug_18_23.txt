 1 Awo Yobu n'addamu n'ayogera nti 2 Ne leero okwemulugunya kwange Okukubibwa kwange kusinga okusinda kwange obuzito.
 3 Singa mmanyi gye nnyinza okumulabira, Singa nnyinza okutuuka n'awali entebe ye!
 4 Nandiriraanyizza ensonga yange mu maaso ge, Ne njijuza akamwa kange ensonga.
 5 Nandimanye ebigambo bye yandinzizeemu, Ne ntegeera bye yandiŋŋambye.
 6 Yandinnyombesezza olw'obukulu bw'obuyinza bwe? Nedda, naye yandinzisizzaako omwoyo.
 7 Eyo ab'amazima bandiyinzizza okuwoza naye; Bwe nnandiwonyezebbwa bwe ntyo ennaku zonna eri omulamuzi wange.
 8 Laba, ntambula mu maaso, naye ye nga taliiyo; Ne ntambula ennyuma, naye ne ssiyinza kumulaba: 9 Ku mukono ogwa kkono, bw'akola omulimu, naye ne ssiyinza kumulaba: Yeekweka ku mukono ogwa ddyo n'okulaba ne ssiyinza kumulaba: 10 Naye amanyi ekkubo lye nkwata; Bw'alimala okunkema, ndivaamu nga zaabu.
 11 Okugulu kwange kwasimbira ddala mu bigere bye; Ekkubo lye nalikwata ne ssikyama.
 12 Siddanga nnyuma okuva mu kiragiro eky'emimwa gye; Natereka ebigambo eby'akamwa ke okusinga emmere yange eŋŋwanira.
 13 Naye ye alowooza bumu, era ani ayinza okumukyusa? Era emmeeme ye kye yeegomba ekyo ky'akola.
 14 Kubanga atuukiriza ekyo ekyanteekerwawo: N'ebingi ebiri bwe bityo biri naye.
 15 Kyenva neeraliikirira ye okubaawo; Bwe ndowooza mmutya.
 16 Kubanga Katonda azirisiza omutima gwange.
 Era Omuyinza w'ebintu byonna anteganyizza: 17 Kubanga saazikirizibwa okusooka ekizikiza, So teyabikka ku kizikiza ekikutte eri amaaso gange.
          


