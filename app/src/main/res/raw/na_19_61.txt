 1 देवा, माझे प्रार्थना गीत ऐक.
 माझ्या प्रार्थनेकडे लक्ष दे.
 2 मी कुठेही असलो कितीही अशक्त असलो तरी मी तुला मदतीसाठी हाक मारीन.
 तू मला अगदी उंचावरच्या सुरक्षित जागी घेऊन जा.
 3 तूच माझी सुरक्षित जागा आहेस.
 माझ्या शत्रूपासून माझे रक्षण करणारा तू बळकट किल्ला आहेस.
 4 तुझ्या तंबूत मला कायमचे राहायला पाहिजे, जेथे तू माझे रक्षण करु शकशील अशा ठिकाणी मला लपण्याची इच्छा आहे.
 5 देवा, मी तुला काही देण्याचे वचन दिले होते ते तू ऐकले होतेस परंतु तुझ्या उपासकांजवळ जे काही आहे ते तुझेच आहे.
 6 राजाला भरपूर आयुष्य दे त्याला कायमचे राहू दे.
 7 त्याला देवाजवळ चिरकाल राहू दे.
 तुझ्या खऱ्या प्रेमाने तू त्याचे रक्षण कर.
 8 आणि मी तुझ्या नावाचा सदैव जयजयकार करीन.
 ज्या गोष्टी करण्याचे मी वचन दिले त्या मी रोज करीन.
          


